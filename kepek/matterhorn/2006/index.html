<html>
<head>
<title>MontBlanc+Matterhorn 2006</title>
</head>
<body BGCOLOR="#ffffff" TEXT="#224400"
      LINK="#0000ff" VLINK="#9e0061" ALINK="#ffff00">

<p align="CENTER">
<font size="+2"><b>Hörnligrat</b></font>
</p>
<p align="CENTER">
<font size="+1"><b>Mont Blanc &eacute;s Matterhorn 4 nap alatt</b></font>
</p>

Két alpokbeli hegy járt a fejemben már egy ideje. A Matterhornon tavaly májusi
sikertelen próbálkozásunkat szerettem volna korrigálni abban a reményben, hogy
szólóban egyszerűbb és gyorsabb lesz. A Mont Blanc-on pedig még nem jártam.
Kíváncsi voltam, hogy meg tudom-e közelíteni Barna Dani tavalyi
teljesítményét.  Ő a normál utat tavaly 21 óra alatt járta meg autótól autóig,
egy hónappal első <a href="../../..irasok//2005tianshan/index.html">hétezresünk</a>
után.  Nálam valószínűleg kipihentebb kezdőállapotban, ugyanis ő Genfből
indult, ami csak egy köpésre van. Én idén korábban még háromezren se jártam,
viszont Budapestről indultam.  1300km vezetés után vasárnap délután érkeztem
les Houches-ba (1150m).
<p>

Felderítés és kajálás után aludtam két órát az autóban, közben szerencsére a
zuhogó eső is elállt. Este fél 9-kor indultam felfelé.  Éjjel nagyjából
kitisztult az ég, kis híján a telihold is látszott, viszont kb. 2400m fölött
frissen esett hó fedte az ösvényt, amin még soha nem jártam, így elég könnyen
letévedtem róla. Egy alternatív, kicsit mászósra sikerült útvonalon értem fel
a Tête-Rousse házba (3167m), a tervezettnél minimum két órával később, hajnal
4 körül.  Hullafáradtan aludtam el. Reggel fél 9-re a hányinger és a fejfájás
is elmúlt, akkor felkeltem. Egy órán belül sikerült továbbindulni. A hírhedt
"tekepálya", a Nagy Kuloár jó állapotban volt, a hó megkötötte a köveket. A
Goûter házat (3817m) kb. két óra alatt értem el.  További két óra pihenés után
tovább, de csak kétszáz méterrel jutottam feljebb, aztán feladtam. Szerencsére
az étkező helyiségben volt még szabad asztal éjszakára. Másnap (augusztus 8.
kedd) kelés kora hajnalban. Lacival, egy erdélyi sráccal együtt indulunk
3-kor. Az út ki van taposva, végig jól lehet haladni. A csúcsra reggel
6:55-kor érünk, húsz perc múlva pedig már rohanok lefelé. Fél 9 Goûter ház,
délután les Houches.
<p>

Másnap délután 5-kor már a Hörnlihüttében (3260m), a Matterhorn alatt vagyok.

<hr WIDTH="75%">
<p ALIGN="RIGHT"><a HREF="../../index.html">Index</a></p>

</body>
</html>
