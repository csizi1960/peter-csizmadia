<!DOCTYPE HTML PUBLIC "-//W3C//DTD HTML 4.01//EN" "http://www.w3.org/TR/html4/strict.dtd">
<html>
<head>
  <meta http-equiv="Content-Type" content="text/html; charset=UTF-8">
  <meta http-equiv="Content-Style-Type" content="text/css">
  <title>Tudomány, hit, világmagyarázat</title>
<style TYPE="text/css">
<!--
    body {
	font-family: verdana,arial,helvetica,sans-serif;
	font-size: 12px;
	text-align: justify;
	width: 720px;
    }
    td {
	text-align: left;
    }
    h1 {
	font-size: 21px;
	text-align: center;
    }
    h2 {
	text-wrap: none;
    }
    h3 {
	font-size: 15px;
    }
    div.ttcimlap {
	margin-top: 8px;
	margin-left: 8px;
	float: right;
	width: 80px;
    }
    div.figR {
	font-size: 10px;
	margin-top: 8px;
	margin-left: 8px;
	float: right;
	width: 320px;
    }
}
-->
</style>
</head>
<body>

<h1>Tudomány, hit, manipuláció</h1>

<p align="CENTER">
<b>Egy kreácionista könyv kritikája</b>
</p>

<p>Prof. Dr. Tóth Tibor <i>Tudomány, hit, világmagyarázat</i> c. könyvében [<a
href="#tt2005">1</a>] az ún. "kreációtudományt" és az "intelligens tervezést"
népszerűsíti, a modern természettudományt pedig támadja; elsősorban a
biológia, a kozmológia, az asztrofizika és a geológia általánosan elfogadott
eredményeit és elméleteit. A népszerű áltudományos művek tömkelegéből T.  T.
könyve a szerző műszaki tudományokban szerzett tekintélye folytán tűnik ki:
tanszékvezető a Miskolci Egyetem Informatikai Intézetében, tagja a Magyar
Akkreditációs Bizottság Informatikai tudományok bizottságának, valamint az MTA
több tudományos bizottságának.

<p>A mű a szerző Magyar Tudomány c. folyóiratban 1998-ban megjelent cikkéből
nőtt ki [<a href="#tt1998">2</a>]. E cikkről annak idején Daróczi Csaba Sándor
írt néhány hasznos <a
href="http://alag3.mfa.kfki.hu/dcsabas/velemeny/science/0001_001.htm"
>megjegyzést</a> [<a href="#DCsabaS">3</a>], így az
első négy fejezetbe én nem is mennék bele. Lényeg, hogy itt a szerző a
tudomány fogalmával foglalkozik; azt oly módon határozza meg, hogy az
evolúciót kizárhassa belőle. A továbbiakban pedig következetesen
"evolucionista" elképzelésként tüntet fel kozmológiai és asztrofizikai
elméleteket is. Ezt a jelzőt általában azokra használja, akikkel nem ért
egyet, valamint olyan elméletekre, amelyek nem a Bibliában gyökereznek.

<h2>"Evolúció: tény, tudományos elmélet vagy hit?"</h2>

<p><b>1. Hideg- és melegvérűség:</b> "<i>Az evolúciós elmélet egyetlen
változata sem ad választ arra, hogyan váltak a madarak és az emlősök meleg
vérű állatokká, ugyanis ez egy döntően fontos megkülönböztető tulajdonság a
hüllőkhöz (az állítólagos közvetlen elődökhöz) viszonyítva.</i>"
<small>(52.o.)</small>

<p>E naiv egyszerűsítésen alapuló elképzelésbe nem fér bele a heteroterm fajok
léte. Ilyenek a "részlegesen melegvérű" hüllők, halak és rovarok, amelyek
képesek szabályozni bizonyos szerveik hőmérsékletét. Például az óriáskígyó
nősténye a költés ideje alatt emeli meg testhőmérsékletét [<a
href="#python">4</a>], a tonhalak és a cápák esetén az úszóizmok hőmérséklete
vagy az agyba áramoltatott vér melegebb [<a href="#hetfish">5</a>], a
dohányszender (Manduca sexta) pedig repülés közben tartja 42&deg;C-on torának
hőmérsékletét [<a href="#ManducaSexta">6</a>]. A gyíkok szívverésük ütemét és
vérük áramlási sebességét képesek befolyásolni annak érdekében, hogy
gyorsítsák testük felmelegedését vagy lassítsák lehűlését [<a
href="#lizard">7</a>].  Léteznek továbbá olyan emlősök, amelyek életidejük
bizonyos szakaszaiban hidegvérűek &mdash; ezt az állapotot nevezzük téli
álomnak.  Az evolúció során a hüllők és az emlősök közötti átmeneti fajok a
korai perm időszakban megjelent therapsidák voltak, amelyekben a közép- vagy
késő permben fejlődött ki a melegvérűség [<a href="#therapsida">8</a>].

<p><b>2. Fajból fajba történő átmenet nem létezik:</b> "... <i>az
bizonyosodott be, hogy Darwin evolúciós elmélete hamis általánosításon
(tudományos szakkifejezéssel élve nem-megengedett extrapoláción) alapszik,
amikor a fajból fajba való átmenet lehetőségét az élővilág egész feltételezett
történetére kivetíti. ...  A fajok határai nagyon valós és makacs biológiai
tények. ...  Nincs tudományos bizonyíték arra, hogy az ún.  makroevolúciós
folyamat megtörtént volna.</i>" </i><small>(60-66.o.)</small>

<p>Ezek hamis általánosítások, amelyeket a szerző saját nemtudásából
extrapolál. Fajok létrejöttét közvetlenül is megfigyelték gyümölcslegyekkel
végzett kísérletekben [<a href="#speciation">9</a>], a "határok" pedig a
gyűrűfajok esetében nem is léteznek, az ilyen fajok térben folytonosan mennek
át egymásba. Példa erre az egyértelműen különböző szalamandra fajoknak
számító, egymással párosodni képtelen Ensatina eschscholtzii és Ensatina
klauberi, amelyek a kaliforniai Középső-völgy déli részén élnek. A völgy
északi végét övező hegyekben azonban már csak egy faj található, amely külseje
alapján átmenetet képez a két déli között. Délről észak felé haladva, majd
visszatérve délre olyan közbülső lépéseken keresztül megy át egymásba a két
faj, amelyek mindegyikében egymással keresztezhető populációkat találunk [<a
href="#ring">10</a>].

<p><b>3. A szem és egyéb összetett szervek evolúciós létrejötte
lehetetlen:</b> "<i>A földigiliszta pontosan ilyen élőlény, amelynek
természetes körülmények között nincs szeme, csak egy ún. fekete foltja van. Ha
tegyük fel, mégis kialakulna rajta a retina és a szem összes járulékai &mdash;
mondja Wilder-Smith &mdash;, akkor az a félig kész új szervezet, amely ebből a
pozitív mutációból származott, mindaddig, amíg nem tökéletes, kifejezetten
hátrányban volna a nagy átlaghoz képest.</i>" <small>(64-65.o.)</small>

<p>Tévedés, nem egyszerre alakult ki a szem összes járuléka, hanem
fokozatosan. Ha pedig egy átmeneti, de működőképes szem jobb látást tett
lehetővé, akkor nyilvánvalóan evolúciós előnyt jelentett a látószerv
egyszerűbb változataihoz képest. A kreácionista érvelés azzal csúsztat, hogy
egy képtelenséget állít be tévesen úgy, mintha azt a darwinizmus mondaná. A
szem evolúciójának lépései egyébként jól követhetők jelenleg is élő molluszka
fajokat vizsgálva [<a href="#eyes">11</a>].

<h2>"Teremtés, evolúció vagy mindkettő?"</h2>

<p>Egy érdekes kijelentés a 6.2 szakaszban: "<i>az egyedüli alternatív
magyarázat az oly sok bonyolult állattípus váratlan felbukkanására a
kambriumkorban az isteni teremtés</i>" <small>(86.o.)</small>. A bizonyítás:
<blockquote>
<i>Régóta ismert a geológusok és paleontológusok körében az a tény, hogy a
geológiai időskála mintegy kétharmadának megfelelő legősibb, ún. prekambriumi
rétegekben ...</i>
</blockquote>
(Nyolckilenced: 4 milliárd osztva 4.5 milliárddal.)
<blockquote>
<i>... gyakorlatilag hiányoznak az élet nyomai, ...</i>
</blockquote>
T. T. itt sok mindent elhallgat, kezdve az élet legősibb nyomaival, a 3.46
milliárd éves cianobaktérium fosszíliákkal. Valójában több prekambriumi
életforma nyomait megtaláltak 800 milliótól 2 milliárd évvel ezelőttig
&mdash;, utóbbi szám például a Nagy tavaknál talált Grypania kora &mdash;,
továbbá a talált fosszíliák kora összhangban van az ún. molekuláris órás
modellekkel is [<a href="#Fedonkin">12</a>].  Ha azonban csak a
kambriumot közvetlenül megelőző korszakot vesszük, akkor az ún. Ediacara
fauna nyomai kb. 575 millió évesek, vagyis 30 millió évvel a kambrium előttről
származnak [<a href="#Ediacara">13</a>].  Érdekesség még, hogy a
korábban az Ediacara faunához tartozónak vélt ausztráliai Stirling biótáról
kiderült, hogy valószínűleg minimum 1.8 milliárd éves [<a
href="#Stirling">14</a>].
<blockquote>
<i>...ugyanakkor a rákövetkező, ún. kambriumi periódusnak megfelelő rétegek
nagyon fejlett életformákra utaló kövületek milliárdjait tartalmazzák. A
hagyományos geológiai időskálán ez a határ a becslések szerint kb. 600 millió
évvel ezelőtti kornak felel meg.</i>
</blockquote>
A kambrium határa jelenlegi tudásunk szerint 542 millió éve volt [<a
href="#cambrx">15</a>]. Egy globális jégkorszak ért akkor véget [<a
href="#cambrIce">16</a>], a felmelegedés egy mellékhatásaként pedig foszfát
halmozódott fel a sekély tengerekben [<a href="#cambrPhosphate">17</a>]. Ezzel
magyarázható, hogy akkoriban jelentek meg az első foszfátos vázú, így könnyen
fosszilizálódni képes állatok, a trilobiták.
<blockquote>
<i>Evolucionista szakmai körökben eleinte úgy vélekedtek, hogy a megtalált
életformák sokfélesége és komplexitása legalább másfél milliárd év kifejlődési
időt igényelt volna.  (Gish, Duane T.: Evolution: The Fossils Say No!,
Creation-Life Publishers, Inc., San Diego, California, 1976, 122.old.)</i>
</blockquote>
A szerző gyakran a tudományos álláspontot is más kreácionisták írásaiból
hámozza ki. Az információ duplán torzul; nem csoda, hogy ami az olvasóhoz jut,
annak már a fele sem igaz. Vagy éppen a duplája, attól függően, hogy mire is
gondol. A cianobaktériumok például nem másfél, hanem közel 3 milliárd évvel
előzték meg a kambriumot.
<blockquote>
<i>Mivel az evolúciós elődök teljesen hiányoznak, a kifejlődés feltételezett
időtartamát drasztikusan csökkentették, előbb 50 millió évre, majd 10 millió
évre.</i>
</blockquote>
Ezzel szemben például a gerincesek és a puhatestűek közös ősét molekuláris óra
technikával kb. 600 millió évvel a kambriumi robbanás előttre teszik. Nem az
evolúciós elődök és nem is a nyomaik, inkább fosszíliáik hiányoznak. Ami nem
csoda, figyelembe véve például azt, hogy még a gerinceseket a
közép-kambriumban megelőző ősi gerinchúrosoknak se volt szilárd vázuk. Jó
példa a gerincoszlop nélküli gerincesekre a ma is élő nyálkahal [<a
href="#Dawkins">18</a>].

<blockquote>
<i>Az evolucionista spekuláció egyik "csúcsteljesítménye", a bálnák
szárazföldi őseként bemutatott medveszerű ősállat-modell.</i>
<small>(Képaláírás a 88. oldalon)</small><br>
...<br>
<i>Bár hatalmas ostobaságnak tűnik, Buffonnak az az elképzelése, hogy
elkorcsosulás útján bonyolultabb élőlényekből egyszerűbb keletkezik,
Darwin könyvének első kiadásában is megtalálható: ...</i>
</blockquote>
Tóth Tibor talán szívesebben tekintené az Intelligens Tervezőt egy olyan
"hatalmas ostobaság" kiagyalójának, mint például a bálnák "elkorcsosult" lába.
Az olyan ősbálnák, mint a 46-47 millió éve élt Rodhocetus még használhatták
lábaikat [<a href="#Rodhocetus">19</a>], a 35-45 millió éves Basilosaurus
lábcsökevénye viszont már hasznavehetetlen volt [<a
href="#Basilosaurus">20</a>].  A mai bálnák (valamint delfinek és kígyók)
embrionális állapotában is megjelennek a lábak, amelyek általában jóval a
születés előtt visszafejlődnek és eltűnnek [<a href="#WhaleEmbryoLegs">21</a>]
&mdash; hasonlóan a 4-5 hetes emberi embriók farkához. Néhány egyedben
azonban a visszafejlődés nem tökéletes, megmarad a csökevényes szerv [<a
href="#WhaleHindLimbs">22</a>].

<h2>"Hogyan jött létre a világ?"</h2>

<h3>"Ellenérvek az ősrobbanás-elmélettel szemben"</h3>

<p><b>1. "Van-e elegendő anyag?"</b>
<small>(7.3.2.1., 197.o.)</small><br>
T. T. a sötét anyag problémájába köt bele, azzal a szándékkal, hogy az
ősrobbanás elmélet gyenge pontjaként mutassa be. Céljának azonban már első
idézete se felel meg.  Pedig idézet idézetét idézi, tehát elvileg már a sorban
őt megelőző &mdash; szintén kreácionista &mdash; idéző is átgondolhatta volna:
<blockquote>
<i>David Schramm, a Chicagói Egyetem egyik fizikusa arra hívja fel a
figyelmet, hogy: "A Tejútrendszerből kibocsátott összes fénymennyiség alapján
arra következtethetünk, hogy a mi galaxisunk kb. százmilliárd napnyi
tömeggel rendelkezik. Ha azonban megvizsgáljuk, hogy ugyanez a Tejútrendszer
milyen kölcsönhatásban áll egy másik galaxissal, például a velünk szomszédos
Androméda-köddel, azt találjuk, hogy az Androméda irányában kifejtett
tömegvonzás mértéke alapján csillagrendszerünk tömegének a feltételezett
tömeg közel tízszeresének kellene lennie."
(Bartusiak, Marcia: Missing: <u>97%</u> of the Universe. Science Digest,
December 1983. p. 53. (Idézi: Thompson, Richard L.: Kérdőjelek az ősrobbanás
körül, in: Darwin majmot csinált belőlünk? Gouranga, 1999, 30. old.))</i>
<small>(aláhúzás tőlem &mdash; Cs.P.)</small>
</blockquote>
Ezeknek a vizsgálatoknak semmi közük az ősrobbanás elmélethez, mégis a sötét
anyag létére utalnak &mdash; legalábbis ha a klasszikus általános
relativitáselmélet keretein belül maradunk. A gravitációs téregyenletek
módosításával ugyanis sötét anyag nélkül is reprodukálható annak hatása, lásd
az ún. MOND (Modified Newtonian Dynamics) és a Tenzor-Vektor-Skalár elméletet.
Tehát csúsztatás egyáltalán berakni a témát egy ősrobbanás ellenérveiről szóló
fejezetbe. Sőt ellentmondás helyett inkább egyezést találunk az egészen más
módon &mdash; a mikrohullámú háttérsugárzás hőmérséklet-fluktuációinak
mérésével &mdash; kapott 2003-as eredménnyel.  A WMAP (Wilkinson Microwave
Anisotropy Probe) műhold adatainak elemzése alapján ugyanis <u>96%</u>-ot
számítottak a sötét anyag és energia összesített részarányára, az Univerzum
korát pedig 13.7&plusmn;0.2 milliárd évben állapították meg &mdash; alig több,
mint 1% bizonytalansággal.  Ezek a számok ugyan némileg modellfüggők, így még
változhatnak a jövőben, de ez nem gyengíti az ősrobbanás elméletét, éppen
ellenkezőleg. A lényeg ugyanis az, hogy vannak kozmológiai modellek,
amelyekkel a megfigyelések konzisztensen megmagyarázhatók. Továbbá az összes
ilyen modell az ősrobbanás feltevésén alapul.

<p>Talán még érdemes megemlíteni, hogy a sötét anyagról T. T.  könyvének
megjelenése óta 3D térkép is készült (COSMOS projekt, 2006). Mivel pedig
mibenlétére az idők során több elképzelés is született, korántsem tekinthető
megmagyarázhatatlannak.

<p><b>2. "A szingularitás csak matematikai probléma?"</b>
<small>(7.3.2.2., 200.o.)</small>
<blockquote>
<i>Richard L. Thompson az ősrobbanás-elméletet kritikailag elemző, igényes
tanulmányában ... Idézi két világhírű szaktekintély, Stephen Hawking, ...  és
G.F.R. Ellis, ... által írt közös szakcikket ("A téridő nagyléptékű
szerkezete"), ...</i>
</blockquote>
T. T. ismét idézetet idéz, amelyet mint látni fogjuk, feltehetően már az első
idéző (ismét Richard L. Thompson) is alaposan félreértett.
<blockquote>
<i>... amely két, nagyon súlyos következményekkel járó kijelentést tartalmaz:
"Úgy tűnik, helytálló az az elv, miszerint ha egy fizikai elmélet
szingularitást tételez fel, akkor ez annak a jele, hogy az elmélet
összomlott."</i>
</blockquote>
Az elmélet semmi ilyesmit nem "tételez fel", hanem <u>jósol</u>, az eredeti
szövegben "prediction of a singularity" szerepel. Ráadásul T. T.
(és R.L. Thompson?) itt jó érzékkel pontra cserélte a pontosvesszőt, a teljes
mondat ugyanis nem lenne felhasználható egy tudományellenes érvelésben.  A
folytatás: "... hogy az elmélet összeomlott; vagyis a továbbiakban nem ad
korrekt magyarázatot a megfigyelésekre. A kérdés: mikor omlik össze az
Általános Relativitáselmélet?  Várhatóan mindenképpen összeomlik akkor, amikor
a kvantumgravitációs effektusok fontossá válnak; dimenziós megfontolásokból
úgy tűnik, hogy ez nem történik meg addig, amíg a görbületi sugár el nem éri a
10<sup><small>-33</small></sup> cm nagyságrendet."
(saját fordítás &mdash; Cs.P.)
<blockquote>
<i>Majd később hozzáteszik: "Eredményeink azt a feltevést igazolják,
hogy a Világegyetem meghatározott idővel ezelőtt keletkezett. Magának a
teremtésnek, a szingularitásnak a pillanata azonban kívül esik a jelenleg
ismert fizikai törvények hatáskörén." Ez a második kijelentés nemcsak azért
figyelemre méltó, mert elismeri, hogy a Világegyetem létrejöttében a fizikai
törvények hatáskörén túlmutató, "külső" okot kell feltételezni, ...</i>
</blockquote>
Hawking és Ellis szavainak értelmezéséhez tudni kell, hogy a klasszikus
általános relativitáselmélet szerint &mdash;, amely elmélet és alkalmazásai
könyvük kizárólagos témáját képezik, &mdash; tényleg szingularitáshoz jutunk,
ha az Univerzum időfejlődését visszafelé követjük a zérus időpontig.  A
klasszikus fizikáról azonban már a XX. század elején kiderült, hogy
mikroszkopikus léptékben nem érvényes. Az ősrobbanást Planck idő, vagyis kb.
10<sup><small>-43</small></sup>s alatt egy olyan kvantumelmélet írhatja majd
le korrekt módon, amely klasszikus (makroszkopikus és kis energiás)
határesetben az általános relativitáselméletet adja. Az egyesített elmélet
létrehozására azonban egyelőre még csak próbálkozások vannak; a Planck skála
kívül esik a <i>jelenleg ismert</i> fizikai törvények hatáskörén. De nem "a
fizikai törvények" hatáskörén &mdash; ez csúsztatás T. T. (vagy R. L.
Thompson?) részéről.
<blockquote>
<i>... hanem azért is, mert a "teremtés" szót használja, amely közvetve az
Intelligens Teremtő &mdash; ha úgy tetszik, Isten &mdash; szerepére utal.</i>
</blockquote>
Ez is csúsztatás, hiszen a "teremtés" szót nem Hawking és Ellis használja,
hanem a fordító, vagyis maga Tóth Tibor. Az eredeti angol szövegben "creation"
szerepel, nem véletlenül kis c-vel. A fizikában ez a szó használatos nemcsak
az Univerzum, hanem részecskék keletkezésére is, például az ún. keltő és
eltüntető operátorok &mdash; angolul "creation and annihilation operators"
&mdash; se teológiai, hanem kvantumtérelméleti fogalmak. T. T.  valamire mégis
rátapintott, ugyanis a Planck skálán összeomló elmélettel tényleg összefér a
természetfeletti kezdet. Az egyesített elmélettel azonban éppen Hawking
szerint nem, amint arra <i>Az Idő rövid története</i> c.  könyvében utal egy
vatikáni konferencia kapcsán: "Örültem, hogy a pápa nem tudta, miről tartottam
előadást éppen ezen a konferencián - arról a lehetőségről, hogy a téridő véges
ugyan, de határtalan, akkor pedig nincs kezdete, tehát a Teremtés pillanata se
létezhetett." [<a href="#Hawking">23</a>]
<p>
Lásd még: [<a href="#LukacsTeremt">24</a>].

<p><b>3. "Robbanásból 'sima' és homogén Világegyetem?"</b>
<small>(7.3.2.3., 201.o.)</small>
<blockquote>
<i>1994-ben a COBE (COsmic Background Explorer) elnevezésű műhold segítségével
tanulmányozták a világűr hőmérsékletét, és azt találták, hogy 1/100000
(százezrednyi) pontossággal minden irányban azonos hőmérséklet adódik.
Ez a homogenitás...</i>
</blockquote>
Nem, ez az izotrópia.
<blockquote>
<i>...súlyosan ellentmond annak a feltételezésnek, hogy a
Világegyetem mai arculata egy ősrobbanás eredménye.</i>
</blockquote>
A COBE által is mért mikrohullámú kozmikus háttérsugárzás puszta léte az
ősrobbanás egyik legszilárdabb bizonyítéka. Ezt a Planck törvény által leírt
hőmérsékleti sugárzást közel két évtizeddel 1964-es felfedezése előtt jósolta
meg elméleti úton George Gamow. Nagyfokú izotrópiája összhangban van az
ősrobbanás elmélettel, hiszen magas hőmérsékleteken az inhomogenitások gyorsan
kiegyenlítődnek. Később az is világossá vált, hogy a jelenlegi nagyléptékű
szerkezet &mdash; a galaxisok &mdash; kialakulásához az Univerzum távoli
múltjában olyan sűrűségfluktuációknak kellett fellépniük, amelyek a
háttérsugárzás hőmérsékletében 10<sup><small>-5</small></sup> nagyságrendű
ingadozást eredményeznének [<a href="#Linde">25</a>]. 1988-ban pedig Lukács és
Paál az inflációt (felfúvódást) megelőző állapot hőmérséklet-fluktuációit
éppen 10<sup><small>-5</small></sup> nagyságrendűnek számolta [<a
href="#Lukacs">26</a>].  Végül a COBE is kimérte ugyanezt. "Súlyos
ellentmondás" helyett tehát többszintű egyezést találtunk.  Azóta a
háttérsugárzás eloszlását részletesebben kimérte a WMAP, az eredmények pedig
összhangban vannak több inflációs modellel is [<a
href="#inflation_and_WMAP">27</a>]. Jelenlegi ismereteink szerint nincs olyan
tulajdonsága a kozmikus háttérsugárzásnak, amely ellentmondana akár az
ősrobbanásnak, akár konkrétabban az inflációnak.

<blockquote>
... <i>Az elmélet szerint ugyanis a felfúvódás &mdash; a gyorsuló ütemű,
exponenciális tágulás &mdash; lelapította a Világegyetemet, homogénné
tette,</i> ...
</blockquote>
Nagy léptékben enyhén inhomogénné tette azzal, hogy hatalmasra nagyította a
kezdeti kis fluktuációkat.

<p>Érdemes utánajárni, hogy a "kreációtudomány" mit mond a témáról.
Előrejelzések híján utólag próbálták kimagyarázni a kozmikus háttérsugárzást,
mégpedig a csillagfény porrészecskék által való elnyelésével és
újraemittálásával [<a href="#crCMBR">28</a>]. Ezt az egyszerű elképzelést a
COBE és WMAP eredmények megcáfolták, nem fér össze a tapasztalt nagyfokú
izotrópiával, de a 2.7K átlaghőmérséklettel se lenne könnyű összeegyeztetni
[<a href="#crCMBR2">29</a>]. A Humphreys-féle "fehér lyuk kozmológia" is
megpróbál egy magyarázatot adni, ezzel az elmélettel azonban alapvető
problémák vannak, lásd később. Alternatív magyarázat lehet még a
háttérsugárzás Teremtő által "kézzel" való berakása a teremtésbe.  De akkor
rejtély, hogy enyhe anizotrópiája &mdash; ellentmondva az "intelligens
teremtésnek", &mdash; véletlenszerű eloszlást mutat ahelyett, hogy kis
angyalkákat rajzolna az éggömbre.

<p><b>4. "További csillagászati ellentmondások."</b>
<small>(7.3.2.4. 206.o.)</small><br>
<blockquote>
<i>Vannak olyan galaxisok, amelyeknek idősebbnek kellene lenniük, mint
amilyen az egész Univerzum lehet.</i>
</blockquote>
Érdekes, hogy a kormeghatározások ellen amúgy kézzel-lábbal tiltakozó szerző
pont egy ilyen kirívó eredményt szeretne elhinni.  Távolabbi galaxisoknak
bizonytalanabb a kora, hiszen nehezebb bennük különálló csillagokat
megfigyelni.

<blockquote>
<i>Vannak fizikailag összetartozó képződmények, amelyek különböző
vöröseltolódást mutatnak.</i>
</blockquote>
Nincs ellentmondás, a Hubble törvény a vöröseltolódás várható értékére
vonatkozik és statisztikusan teljesül. Az pedig, hogy két távoli képződmény
"fizikailag összetartozik", csak feltételezés, amelyet cáfolna egy nagymértékű
különbség a vöröseltolódásban. Tény, hogy az ősrobbanással és a WMAP
eredményekkel az olyan többszázezer galaxist és egyéb távoli égitesteket
feltérképező vizsgálatok eredményei is összhangban vannak, mint az SDSS (Sloan
Digital Sky Survey) vagy a 2dFGRS (Two-degree-Field Galaxy Redshift Survey)
[<a href="#2dFGRS">30</a>].

<blockquote>
<i>Egyes galaxishalmazok, mint például a Virgo-halmaz, egészükben mozogni
látszanak egy még azonosítatlan, hihetetlen erősségű gravitációs forrás
felé, amelyet a csillagászok egymás között népszerűen csak "nagy attraktor"-nak
hívnak, ...</i>
</blockquote>
Ha nagy a tömege, akkor nem csoda, hogy vonzza a közeli galaxisokat.

<blockquote>
<i>... másrészt az Univerzum viszonylag közeli részeiben óriási üres térrészek
léteznek.</i>
</blockquote>
Sőt a távolabbi részeiben is, azzal sincs semmi gond.

<blockquote>
<i>Azt is megfigyelték, hogy a közelünkben lévő galaxisok furcsa módon úgy
rendeződnek el, mintha a mi Tejútrendszerünk síkjára merőleges falon
felfüggesztett koszorúk lennének.  Josef Lutz és szerzőtársai azt állítják,
hogy az óriási falként elénk táruló nagy csillaghalmazok alapján az
ősrobbanás-elmélet nem működhet.</i>
</blockquote>
<!-- A koszorúk felfedezése tényleg váratlan és nem normális. Remélhetőleg legalább
a Rorschach tesztben angyalkákat látnak. -->
A régiek változatosabb formákat is felfedeztek fel az égbolton, Prof. Dr.
Josef Lutz koszorúi nem sok fantáziáról tanúskodnak. Remélhetőleg legalább a
Rorschach tesztben angyalkákat látna. Lutz egyébként Tóth Tibor kollégája a
chemnitz-i műszaki egyetem elektrotechnika és információtechnika karáról.

<blockquote>
<i>... mivel a csillagászok feltételezik, hogy az összes galaxis a Világegyetem
létezésének korai fázisában keletkezett, meg kellene tudni állapítani, hogyan
befolyásolják ezek az óriási méretű, inhomogén belső struktúrájú égi
objektumok a háttérsugárzás hőmérsékletét. A mért sugárzás viszont annál
egyenletesebbnek mutatkozik, minél jobbak a mérések (mint láttuk, a COBE
százezrednyi pontossággal mérte minden irányban ugyanazt a hőmérsékletet.)
Közel állunk ahhoz, hogy kimondhassuk: a galaxisok egyáltalán nem
befolyásolják a világűr hőmérsékletét, ...</i>
</blockquote>
Teljes félreértés. A galaxisokat nyilván nem látjuk a háttérsugárzásban,
hiszen jóval a sugárzás lecsatolódása után keletkeztek. A "csíráikat" viszont
látjuk, pontosan ezek azok a százezred nagyságrendű inhomogenitások, amelyek
már korábban is szóba kerültek.

<p><b>5. A termodinamika első főtétele.</b> <small>(7.3.2.5., 210.o.)</small><br>
Egy bibliai idézetekbe torkolló eszmefuttatás az energia megmaradásáról,
amelybe furcsa módon még az evolúció is belekeveredik. Az összegzés:
<blockquote>
<i>A természettudomány nem tud számot adni az energia és az anyag
keletkezéséről és arról, hogy a teljes energiamennyiség miért őrződik meg.
... Mivel Isten beszüntette teremtő munkáját (1Móz 2:3), energia már nem
teremthető.  Annak az oka, hogy az energia miért nem semmisíthető meg, az,
hogy Isten "hatalma szavával fenntartja a mindenséget" (Zsid 1:3). Isten az,
aki megőrzi és készenlétben tartja a teremtését (Neh 9:6; 2Pét 3:7).</i>
</blockquote>
Bár erőteljes agymosás után akár egy fizikus is elfelejtheti a Noether tételt,
Tóth Tibor más irányú képzettsége folytán nem meglepő, ha még nem is hallott
róla. A "mindenség fenntartásáról" pedig csak annyit, hogy az általános
relativitáselméletben az <u>energia nem marad meg</u>.  A táguló Univerzum
összenergiája csökken; kivéve fejlődésének a távoli múltbeli inflációs
szakaszát, amikor a negatív nyomás következtében nőtt. Az Univerzum
termodinamikailag nem zárt rendszer.

<p><b>6. A termodinamika második főtétele.</b> <small>(211.o.)</small><br>
Hosszadalmas és zavaros eszmefuttatás, amelyben T. T. azt próbálja kihozni,
hogy az élet keletkezése és az evolúció sérti a második főtételt, az
entrópianövekedés elvét. Félreértéseiről egyébként már az eredeti cikk
kapcsán született egy elemzés [<a href="#DCsabaS">3</a>].
<blockquote>
<i>A termodinamika második főtétele tehát a magukra hagyott rendszerek
lebomlásának, degradációjának törvénye, amely kimondja, hogy minden magára
hagyott rendszer a rendezettségből a rendezetlenség irányába mozog.</i>
</blockquote>
Nem igaz. A második főtétel csak <u>zárt</u> rendszerekre mondja ezt ki,
a lokális rendeződés pedig összefér vele.
<blockquote>
<i>Az anyagi javak megromlanak, a hajdani félelmetesen szép, erőt sugárzó
lovagvárak az enyészet, a szél, az erózió, a korrózió martalékai lesznek, és
minden élő organizmus teste a porba tér vissza, a rendezetlenség állapotába.
...  Ebből az is következik, hogy minél messzebb megyünk vissza az időben, a
Világegyetem termodinamikailag egyre valószínűtlenebb, rendszerelméleti és
rendszertechnikai szempontból pedig egyre bonyolultabb állapotban volt.</i>
</blockquote>
<p>T. T. azzal is csúsztat, hogy az entrópiát a hétköznapi rendezetlenséggel
azonosítja. Ez az azonosítás igazán csak olyan leegyszerűsített esetekben
működik, mint az ideális gáz (kölcsönhatásmentes részecskehalmaz), amely
bármilyen kezdőállapotból kiindulva a hétköznapi rendezetlenséget is
megtestesítő homogén állapot felé fejlődik.  Kölcsönhatások jelenléte esetén
azonban jellemzően nem a homogén állapotnak maximális az entrópiája, így T. T.
következtetésének éppen az ellenkezője igaz. Ha közel homogén kezdőállapotból
indulunk ki, akkor időben <u>előre</u> menve növekszik &mdash;
"rendszerelméleti és rendszertechnikai szempontból" &mdash; a bonyolultság.

<!-- Példa erre az az &mdash; egyszerűsített formában számítógéppel is
szimulálható &mdash; folyamat, hogy egy közel homogén gázfelhőből a gravitáció
hatására meglehetősen nagy (hétköznapi értelemben vett) rendezettséget és
változatos, "rendszerelméleti és rendszertechnikai szempontból" bonyolultabb
mozgásformákat mutató tömegsűrűsödések alakulhatnak ki: csillaghalmazok,
galaxisok, galaxishalmazok.  Hasonló folyamat történik még a "Kis
Ősrobbanásban" (Little Bang), nagyenergiás nehézionütközések során, amikor a
keletkezett nagy sűrűségű és hőmérsékletű kvark-antikvark plazmából a hűlés
során összetett részecskék, különféle mezonok és barionok jönnek létre.  Más
jellegű rendeződés a kristályképződés, például a hópelyhek keletkezése.  A
kémiában a komplexitás "spontán" növekedésére jó példa a klasszikus
Miller-Urey-féle "ősleves" kísérlet és a később annak mintájára mások által
elvégzett kísérletek, amelyekben néhány egyszerű kezdeti összetevőből
kiindulva rengeteg bonyolultabb szerves vegyületet keletkezett. -->

<blockquote>
<i>A materialista evolúciótan azt tanítja, hogy a Világegyetemben a rend
helyenként növekszik az idő során, bármilyen irányított energia nélkül.
... A termodinamika második főtétele súlyos problémát jelent a materialista
evolúciótan híveinek...</i>
</blockquote>
<p>A rendezettség lokális növekedésére a fizikában rengeteg példa van, így a
biológiában sem lehet elvi akadálya &mdash; bár a szerző az állítólagos
probléma létéről további nyolc oldalon, különböző idézetek bevetésével
győzködi az olvasót. Jó lezárás a végső idézet (idézetének az idézete),
amelyet már kár lenne külön kommentálni:

<blockquote>
<i>Mivel az energia nem teremthette önmagát, a leginkább tudományos és logikus
következtetés, amelyre egyáltalán eljuthatunk, hogy "Kezdetben teremtette
Isten az egeket és a földet." (Morris, Henry M., Gish, Duane T.  and
Hillestad, George M. Eds.: Creation: Acts, Facts, Impacts [Teremtés:
cselekedetek, tények, hatások]. Creation-Life Publishers, San Diego,
California, 1974. p. 188. (Idézi: Huse, Scott M.: The Collapse of Evolution.
Baker Book House, Grand Rapids, Michigan, 1987.  p. 64.))</i>
</blockquote>

<p><b>7. "Robbanásból rendszer?"</b> <small>(224.o.)</small>
<blockquote>
<i>De a szupernóvák maradványai hogyan gyűltek össze mindenhonnan, a roppant
méretű csillagközi térből, hogy például saját naprendszerünk nyersanyagává
legyenek?</i>
</blockquote>
A gravitáció hatótávolsága végtelen.
<blockquote>
<i>A csillagfejlődés mechanizmusa teljes egészében ellentmondani látszik
a termodinamika második főtételének.</i>
</blockquote>
<p>Meglepő ezt állítani, miután a csillagfejlődés egy oldallal korábban vázolt
leírásában egy kérdőjel sem szerepelt. Úgy tűnik, hogy csúsztatásról van
szó, az állítás valójában a csillagfejlődés mechanizmusa helyett csak az egy
mondattal korábbi kérdésre vonatkozik: a halott csillagmaradványok gravitációs
csomósodására. Ez a planetáris akkréciós korongok keletkezéséhez is vezető
folyamat meglehetősen jól ismert, egyszerűsített formában számítógéppel
szimulálható, a második főtételnek pedig nem mond ellent.

<p>A csillagfejlődéssel kapcsolatban T. T. valószínűleg nem véletlenül nem
tér ki az állítólagos problémára, arról ugyanis a termodinamika ismeretében
könnyű belátni, hogy nem létezik. A <i>T</i><sub><small>csill.</small></sub>
hőmérsékletű csillag a kisugárzott &Delta;<i>Q</i> hő miatt veszíthet
&Delta;<i>Q</i>/<i>T</i><sub><small>csill.</small></sub> entrópiát. A
kisugárzott hő a <i>T</i><sub><small>körny.</small></sub> hőmérsékletű
környezet entrópiáját növeli
&Delta;<i>Q</i>/<i>T</i><sub><small>körny.</small></sub> mértékben. Ez a
növekedés mindig nagyobb &mdash; a csillagfejlődés pillanatnyi állapotától
függően akár több nagyságrenddel is &mdash;, mint a csillag által veszített
entrópia. Egy konzervatív becsléshez, amely még a születő csillag korai
állapotára vonatkozhat, behelyettesíthető
<i>T</i><sub><small>csill.</small></sub>=1000K és
<i>T</i><sub><small>körny.</small></sub>=25K. Ez esetben a környezet
entrópianövekedése éppen 40-szer akkora, mint a csillag entrópiacsökkenése.
A teljes rendszer entrópiája tehát a folyamat során növekszik &mdash;
összhangba a második főtétellel &mdash;, ráadásul elképesztő mértékben.

<p><b>8. "A Világegyetem létrejöttének kulcskérdése: az információ
eredete."</b> <small>(233.o.)</small><br>
Két oldalnyi eszmefuttatás után:
<blockquote>
<i>A programok bonyolultságával kapcsolatban utaltam rá, hogy mintegy húsz
éven át foglalkoztam igen összetett műszaki tervezőrendszerek fejlesztésével
ipari kutatóintézeti és felsőoktatási környezetben, több tízezer soros
programrendszereket létrehozva munkatársaimmal a rendszertervtől az
ellenőrző kísérletekig és az ipari alkalmazási tapasztalatok visszacsatolt
beépítéséig, ezért akár informatikai abszurdumnak is merem nevezni az
ősrobbanás-elméletet.</i>
</blockquote>
Dicséretes a szerző eredményes gépgyártás-technológus informatikusi múltja,
azonban a világegyetem fejlődését ezekhez a tevékenységekhez hasonlítani
nonszensz. Attól még, hogy T. T. nem tudja elképzelni, tény, hogy a fizika
ismer folyamatokat, amelyek során egy rendszer komplexitása "magától"
növekszik. Inkább az lenne meglepő, ha egy több különböző erősségű és
hatótávolságú kölcsönhatást tartalmazó rendszer hosszú időfejlődés és hűlés
után is unalmasan homogén maradna.

<p>Ha pedig már a programozásnál tartunk, egy pillanatra érdemes visszatérni
az evolúcióra, hiszen a szerző szóhasználatát ismerve feltehető, hogy arra is
vonatkozik kijelentése. Az evolúció gyakorlati számítógépes alkalmazását
jelenti a keresztezésre, a mutációra és a természetes szelekcióra épülő
<i>genetikai programozás</i> illetve a <i>genetikai algoritmusok</i>,
amelyekkel kapcsolatban eddig (legalább) 25 szabadalom született [<a
href="#genprog">31</a>]. Nem sok ez egy informatikai abszurdumra?

<blockquote>
<i>Honnan jöttek azok a törvények, amelyek kívülről irányítják az információt
hordozó plazmát, vagy úgy szabályozzák az anyagot, hogy az a maga
egyediségében olyanná reprodukálódott, mint amilyennek ma látjuk a világot?
</i>
</blockquote>
<p>Bár a kérdés megfogalmazása nem teljesen világos, nyilván az alapvető
fizikai törvények eredetére vonatkozik. A kreácionista világképben is
feltehetünk hasonló kérdéseket: <i>honnan jött a Teremtő?</i>, <i>Ki vagy mi
hozta létre Istent?</i> Ezekre a Biblia sem tud válaszolni. A fizika se
válaszolhat a törvények eredetének kérdésére, azonban ez nem jelenti azt, hogy
ne tudnánk világképünket misztikát nélkülöző válaszokkal kiegészíteni. Egy
lehetséges válasz a következő: A "létezés" fogalmában nincs semmi különleges,
egyszerűen minden létezik, ami matematikailag elképzelhető, következésképpen
univerzumokból is végtelen sok van, minden elképzelhető természeti törvény
megvalósul "valahol". A tapasztalt fizikai törvények tehát pusztán azért
olyanok, amilyenek, mert másképp esetleg nem is vezetnének az értelmes élet
létrejöttéhez.

<h3>"A Világegyetem teremtési modellje"</h3>

<p>Az ősrobbanás legnyilvánvalóbb bizonyítékai is kimagyarázhatók a
Humphreys-féle "újptolemaioszi" rendszerben:
<blockquote>
<i>(1) az Univerzumnak véges határai vannak; (2) a Föld az Univerzum
centrumához (tömegközéppontjához) közel helyezkedik el. ... Az Univerzum
centrumához közel az órák lassan járnak; onnan távolodva egyre gyorsabban.
(...) az Univerzumnak egy ún. fehér lyukból ("White Hole") kellett kialakulnia
...  Ez a gyors "kiterjesztés" létrehozná a vöröseltolódást és a kozmikus
mikrohullámú háttérsugárzást, amelyeket gyakran hoznak fel a Big Bang
tapasztalati bizonyítékaként. ... Ily módon a teremtési hét végére az
Univerzum 6 napos lenne (standard Föld-idő), azonban a világűr külső, távoli
részein az órák évmilliárdokat regisztrálnának.</i>
<small>(242-243.o.)</small>
</blockquote>
Az ősrobbanás kiterjedt kritikája után feltűnő, hogy T. T. egyetlen egy
ellenérvet sem ír e kreácionista modellre. A Föld-középpontú Világegyetemnek
ellentmondanak a csillagászati megfigyelések, amelyek szerint kozmikus
környezetünkben semmi különleges nincs: mind az anyag összetétele, mind nagy
léptékű szerkezete ugyanolyan, mint bárhol máshol az Univerzumban.
<!-- <div class="figR"> -->
<p>
<div class="figR">
<img src="milkyway_whc.jpg" width="320" height="320">
<p>
Az "Univerzum közepe" és a Tejútrendszer. A kreácionista elképzelés szerint
galaxisunknak nagyjából a belső körön belül található része "teremtődött"
tízezer éve. Azonban abból, hogy messzebb is ellátunk, következik, hogy a
középső kör már minimum 28 ezer, a külső pedig 73 ezer éves.
(Eredeti kép: NASA JPL.)
</div>
Hasonlóan az ősrobbanás elmélethez, a Világegyetem a Humphreys-féle modell
szerint is több milliárd éves lenne. Csupán a középpontjában telt volna el
mindössze kb. tízezer év. A világegyetem <i>kellően távoli</i> részeiben tehát
volt idő arra, hogy az anyag átmenjen nukleoszintézisen, nagy léptékben pedig
strukturálódjon, kialakuljanak a galaxisok.  Azonban rejtély, hogy közvetlen
kozmikus környezetünk anyagának (amely fiatal kora folytán nyilván nem
nukleoszintézisből származna) hogyan lehet ugyanolyan az összetétele, mint az
Univerzum összes többi részének.  További rejtély, hogy a Tejútrendszer
&mdash; melynek 28 ezer fényévnyi távolságra levő középpontja körül a Nap 220
millió év alatt tesz meg egy fordulatot, &mdash; fiatal "átlagos" kora
ellenére hogyan lehet hasonló szerkezetű, mint a távolabb elhelyezkedő, sokkal
idősebb galaxisok. De még ha el is tekintünk attól, hogy egy ilyen örvénylő
anyagáramlást mutató forma kialakulásához évmilliárdokra van szükség, az se
segít. Ha elfogadjuk, hogy a Tejútrendszer Napot tartalmazó része csupán
tízezer éves, akkor is meg kell állapítanunk, hogy a tőlünk kb. 75 ezer
fényévnyi távolságban levő "túlsó vége" jóval öregebb, máskülönben a fény nem
jutott volna el onnan a Földig a teremtés óta.  (Lásd az ábrát.) Ilyen
nagyfokú térbeli és időbeli aszimmetria esetén érthetetlen lenne, hogy hogyan
válhatott Tejútrendszerünk ugyanolyan szép szimmetrikus spirálgalaxissá, mint
amilyenek nagy távolságokban alakultak ki.

<p>Humphreys kritikusai felvetik továbbá, hogy légből kapott lehet az az
állítása, amely szerint elmélete megmagyarázná a kozmológiai vöröseltolódást,
mivel "Starlight and Time" c. könyvében nem szerepel egyetlen egy Hubble
diagram sem. (A Hubble diagram az egyik legalapvetőbb módszer kozmológiai
elméletek ellenőrzésére, amelyen az elméleti görbét csillagászati
vöröseltolódás adatok mellett ábrázolják a távolság függvényében.) Sőt van
olyan vélemény, amely szerint elmélete valójában éppen ellenkező effektust,
kékeltolódást adna.  Felvetik, hogy a "távoli órák gyorsabb járása"
elméletében annak a következménye lehet, hogy egy speciális koordinátarendszer
időparaméterének tévesen fizikai jelentést tulajdonít. (Fizikailag értelmes a
koordinátarendszertől független ún. sajátidő lenne.) A feltételezett fehér
lyuk eltűnésének magyarázatát is hiányolják.  A <i>Reasons to Believe</i>
&mdash; "Öreg Föld" irányzatot követő kreácionista tudósokból álló szervezet
&mdash; tagjai, Samuel R.  Conner és Hugh Ross az önkonzisztencia hiányát is
kifogásolják, szerintük a kritikák súlya alatt Humphreys már nagyrészt feladta
eredeti hibás elképzelését és azt egy még ésszerűtlenebbre cserélte. Az
interneten fellelhetők egyéb szempontok is, valamint az elmélet további
cáfolatai [<a href="#Humphreys">32</a>].

<h2>"Mit tudunk a Naprendszer eredetéről?"</h2>

<p><b>1. Ősköd.</b> A szerző a kérdéskört mintha szándékosan akarná zavarosnak
és megmagyarázhatatlannak láttatni. A 8.1-8.2 szakaszokban XVIII. századi
elképzelések bemutatásával kezdi, a 8.3-ban "valamiféle csodálatos
(közelebbről nem ismert) elkülönítő mechanizmus"-nak nevezi a porrészecskék
Föld-típusú bolygókban való egyesülését, a 8.4-ben pedig ugyan megemlíti az
"ősködöt", viszont végig egy árva szót sem szól például a mai, általánosan
elfogadott modellben központi szerepet betöltő <i>akkréciós</i> illetve
<i>protoplanetáris korong</i>ról. Bár úgy tűnik, hogy asztrofizika tudását is
részben különböző kreácionista művekből szedegette össze, az alábbi állítás
kapcsán nem hivatkozik külső forrásra, így az feltehetően saját agyszüleménye:
<blockquote>
<i>Sajnálatos módon nincs ésszerű oka annak, hogy a gázmolekulák és az űrbéli
por összetapadjanak, megfagyjanak és csoportosuljanak véletlenszerű,
rendezetlen ütközések hatására a rendkívül gyenge gravitációs kölcsönhatás és
a termodinamika második főtételének a rendezetlenség tendenciáját erősítő,
kérlelhetetlen működése mellett.</i>
</blockquote>
Sajnálatos módon nem illendő leírni azt a szót, amellyel e mondat tömören
jellemezhető. Mind a gravitáció alapvető tulajdonságairól, mind a második
főtétel szerző által való félreértelmezéséről esett már szó, a "gázmolekulák
és az űrbéli por összetapadása" pedig ebben a formában tényleg képtelenség, de
ilyet a szerzőn kívül senki nem is állít.

<p><b>2. "Megválaszolatlan kérdések."</b> <small>(8.5., 265.o.)</small><br>
A fő állítás: "<i>Ma a tudomány kénytelen szembenézni azzal a ténnyel, hogy
nincs kielégítő természetes magyarázat a Naprendszer eredetére.</i>" Az
érvelés során a Naprendszer több olyan tulajdonságát rejtélyesnek állítja be,
amelyeknek magyarázata régóta ismert és megtalálhatta volna többek között a
Magyar Nagylexikonban, a "Naprendszer" címszó alatt [<a
href="#MlexNapr">33</a>]. A felsorolt 9 pontból négyre térnék ki:
<blockquote>
<i>(1) Minden bolygó ugyanazon irányban, a körhöz igen közel álló elliptikus
pályán kering a Nap körül. Nem az volna-e a jogos elvárás, hogy a bolygók
keringése véletlenszerű irányt kövessen?</i>
</blockquote>
(Bár a szerzőben fel se merül, ez az elvárás éppenséggel isteni teremtés
esetén lenne jogos, hiszen a bibliai cselekmények szempontjából érdektelen a
bolygók keringési iránya.)
<blockquote>
<i>(2) A bolygók (a Vénusz és az Uránusz kivételével) ugyanabban az irányban
forognak saját tengelyük körül, mint a Nap körüli keringésük iránya. A bolygók
többé-kevésbé azonos síkban keringenek ...</i>
</blockquote>
<p>Naprendszerek csillagközi porfelhőkből keletkezhetnek, gravitációs
összehúzódás és csomósodás által. A porfelhő csekély kezdeti forgási sebessége
az összehúzódás során a perdületmegmaradás következtében megnövekedik, alakja
pedig koronggá laposodik. Ilyen ún. protoplanetáris korongokat megfigyeltek
már galaxisunk több fiatal csillaga körül is. Mivel a bolygók e forgó
anyagkorongból jönnek létre, nyilvánvaló, hogy (nagyjából) egy síkban és egy
irányban fognak keringeni. A forgási irány is erre vezethető vissza. (A Vénusz
és az Uránusz pedig ütközhettek valamilyen nagy méretű égitesttel.)
<blockquote>
<i>... a Naprendszer tömegének 99.9%-a a Napban található ...<br>
(5) A Nap anyagának 99%-a hidrogén és hélium; ezzel szemben a Föld-típusú
bolygók 90%-ban vasból, oxigénből, szilíciumból és magnéziumból épülnek fel.
Hogyan lehet ennyire eltérő a Nap és a bolygók összetétele, ha evolucionista
magyarázattal akarunk érvelni?</i>
</blockquote>
<p>Éppen mivel a bolygók pusztán a teljes tömeg 1 ezrelékét tartalmazzák,
nincs semmiféle ellentmondás. Az eredeti gázfelhő nagyrészt hidrogénből állt,
így a teljes tömeg 99.9%-át tartalmazó központi csillag is nagyrészt
hidrogénből fog állni.  A bolygók pedig a csillagot körülvevő forró gázfelhő
kondenzációja során keletkező porrészecskék összeragadásával jönnek létre, így
nem csoda, ha a belső Föld-típusú, ún. kőzetbolygók nem a -250&deg;C alatti
hőmérsékleteken cseppfolyósodó hidrogénből és héliumból (a pontos értékek
nyomásfüggőek), hanem nehezebb elemekből fognak állni. A Naptól kifelé haladva
azonban az ősködben csökken a hőmérséklet, a porszemcsék között egyre nagyobb
arányban fordulnak elő alacsonyabb hőmérsékleteken kondenzálódó anyagok.
Magyarázatot nyer tehát az a &mdash; T. T. által a (6) pontban említett, de
"intelligens tervezéssel" meg nem megmagyarázható &mdash; tény is, hogy a
Naprendszer külső bolygói, a gázóriások (alacsonyabb sűrűségükből ítélve)
jóval nagyobb arányban tartalmaznak könnyebb elemeket, légkörük pedig &mdash;
hasonlóan a Nap anyagához &mdash; kb. 99%-ban hidrogénből és héliumból áll.
(Lásd még [<a href="#ChrErde">34</a>]).
<blockquote>
<i>(6) ... A Plútó "kilóg" a sorból: tömege túl kicsi, sűrűsége pedig a két
bolygótípus közé esik.</i>
</blockquote>
<p>T. T. a könyv írásakor még nem tudhatta, de a Plútó 2006-os "lefokozása"
óta már nem számít bolygónak. Pályájának mind az ekliptikától való eltérése,
mind excentricitása nagy &mdash; találkozik a Neptunusz pályájával &mdash;,
következésképpen kizárt, hogy a kezdeti protoplanetáris korongból a jelenlegi
pályájával keletkezett volna.  Feltételezések szerint a Naprendszer születése
utáni korai időszakban a Neptunusz pályája a kisebb testekkel való
kölcsönhatások következtében távolodott a Naptól. E folyamat közben a kisebb
testeket "kisöpörte" útjából, ezek lettek az ún. plutínók, melyek egyike a
Plútó.  Kis tömegében semmi rejtélyes nincs, a Naprendszer keletkezésének
említett modellje szerint rengeteg kisebb méretű testnek is kellett
keletkeznie. A sűrűségeket összehasonlítani pedig csúsztatásnak tűnik, ugyanis
egy számmal csak az <i>átlag</i>sűrűség jellemezhető, amely viszont nem
meglepő, hogy erősen különbözik egy törpebolygó és egy gázóriás esetén.

<p><b>3. "A teremtett Naprendszer, mint a tudomány által vizsgálandó
alkotás.</b>" <small>(8.6., 272.o.)</small><br>
T. T. sorra veszi a Föld csodálatos tulajdonságait, mint "a Naptól való
megfelelő távolság", "a Föld megfelelő forgási sebessége", "a Föld Nap körüli
pályájának csaknem kör alakja", stb.  Arról hallgat, hogy ez utóbbi a
protoplanetáris korongból való keletkezés következménye, valamint az alkotás
hibáiról is, mint például az év napokban mért hossza, amely nemhogy 12-vel nem
osztható, de nem is egész szám. Konklúziója:
<blockquote>
<i>Úgy gondolom, hogy a tárgyilagos megfigyelő, akit nem köt a
materialista-ateista előítélet, ...</i>
</blockquote>
(Vajon a tárgyilagos megfigyelő vallási hovatartozása is pontosan
körülhatárolható?)
<blockquote>
<i>... képes eljutni arra a következtetésre, hogy a Föld-Nap-rendszert Isten
gondosan és intelligens módon az ember számára tervezte meg.</i>
</blockquote>
Ráadásul az Univerzum kellős közepére (lásd 7.4., 242.o.). De akkor rejtély,
hogy mi szükség lehetett a tőlünk kb. 50 milliárd fényévnyi távolságig
található rengeteg egyéb égitestre, melyek döntő többsége még kevesebb
tervezői intelligenciáról tanúskodik.

<h2>"Megbízhatók-e a kormeghatározási módszerek?"</h2>

<p><b>1.</b> A szerző a rétegtani kormeghatározást teszi nevetségessé:
<blockquote>
<i>A dolog természeténél fogva a relatív kormeghatározás viszonylagos
idősorrendet ad, az idő mérését nem teszi lehetővé. Ugyanakkor &mdash; és erre
már teremtéspárti geológusok hívják fel a figyelmet &mdash; az egyik réteg
felett fekvő másik réteg nem szükségszerűen különböző időszakokat jelent.
David Nutting és John Mackay egymástól teljesen függetlenül, más helyen és
időpontban mutatott be felvételeket a Szent Ilona-vulkán kitörése idején napok
alatt keletkezett egyik sziklatömbről. ... A cikk közöl egy, a helyszínen
készült fotót egy 25 láb (kb. 7.5 m) vastagságú lávafolyam-lerakódásról, amely
24 óránál rövidebb idő alatt keletkezett 1980. június 12-én.</i>
(<small>290.o.</small>)<br>
...<br>
<i>Az ábra által dokumentált tény cáfolhatatlan bizonyíték arra, hogy a
kőzetrétegek képződése esetenként rendkívül gyorsan megy végbe, nem pedig
évmilliók alatt.</i> <small>(9.2 ábra alatt)</small>
</blockquote>
Hatásos példa, de irreleváns, hiszen a vulkáni eredetű kőzetek korát nem
rétegtani, hanem radiometrikus módszerekkel mérik. Nem mond semmit az egyéb
kőzetek, például a mészkő, homokkő és agyagpala rétegek keletkezéséről sem,
amelyeknek semmi közük a vulkanizmushoz. A szerző tehát duplán csúsztat.

<p><b>2. "Jól működnek a nagy időtávra javasolt radiometrikus kormeghatározó
módszerek?"</b> <small>(9.1., 294.o.)</small><br>
A szerző a Föld kb. 4.5 milliárd éves korát próbálja megkérdőjelezni. Szerinte
az egyik feltétel a radiometrikus kormeghatározási módszerek használatához a
következő:
<blockquote>
<i>(2) a kezdeti és a végső koncentrációk pontos adatai</i>
</blockquote>
Csúsztatás. Az egyszerűbb módszerekre ugyan ez igaz, de a Föld korának
meghatározásához felhasznált, ún. <i>izokrón</i> módszerek <u>nem</u> igénylik
a kezdeti koncentrációk ismeretét.
<blockquote>
<i>Az (1) feltétel bomlási állandóról beszél, vagyis tényként kezeli, hogy
a radioaktív bomlási folyamat sebessége állandó. ... Az újabb kutatások azt
sugallják, hogy bizonyos feltételek (például neutrínó-, neutron-, vagy
kozmikus sugárzás behatása) megváltoztathatják a radioaktív bomlás
sebességét.</i>
</blockquote>
<p>Figyelembe véve a neutrínók anyaggal való kölcsönhatásának gyengeségét (pl.
egy tipikus napneutrínó 50% eséllyel történő megfogásához is fényévnyi
vastagságú ólomfalra lenne szükség), nem tűnik valószínűnek, hogy a
kreácionista vágyakat is kielégítő bomlásgyorsulást okozhattak
volna. A meteorok és a Földből származó kőzetek kormeghatározásából kapott
eredmények azonban egyértelműen cáfolják <i>bármiféle</i> sugárzás
torzító hatását. Az illető sugárzás ugyanis azonos mértékben kellene, hogy
torzítsa minden kormeghatározás eredményét. Tehát először is azt kellene
feltételezni, hogy a világűr különböző pontjait megjárt meteorok és a Földből
származó minták mindegyikét azonos mértékben érte az illető besugárzás. De még
ha fel is tételeznénk ezt a képtelenséget, az se segítene. Ugyanis mivel a
besugárzás ideje alatt a bomlási sebességet nem az adott izotóp felezési
ideje, hanem a befogási hatáskeresztmetszet határozná meg, a különböző
izotópokon alapuló radiometrikus módszereknek ugyanazon esemény időpontjára
adott eredményei különböző mértékben torzulnának.  Ezzel szemben azonban a
Naprendszer korát is jellemző 4.5 milliárd év több, különböző felezési idejű
izotópokon alapuló izokrón módszer (Pb-Pb, Rb-Sr, Lu-Hf, Re-Os, Sm-Nd, Ar-Ar)
<i>egybehangzó</i> eredménye [<a href="#AgeOfEarth">35</a>].
<blockquote>
<i>A kezdeti koncentrációk adatait egyszerűen <b>nem lehet</b> megállapítani,
csupán valamiféle durva becslésről lehet szó.</i>
</blockquote>
<p>Nem igaz. Egy izokrón módszer esetén a kezdeti koncentrációk a számításhoz
egyáltalán nem szükségesek, viszont az adatokra illesztett egyenes
paramétereiből a korral együtt meghatározhatók.
<blockquote>
<i>Áttekintve néhány szakirodalmi forrásmunkát, megállapítható, hogy ezek a
hibák esetenként több száz, több ezer százalékosak, sőt egyes radiometriai
kormeghatározási módszerek bizonyos esetekben teljesen abszurd
(nyilvánvalóan lehetetlen) korokat eredményeznek.</i>
</blockquote>
<p>A szerző itt &mdash; a vulkánkitörés és a földtani rétegződés esetéhez
hasonlóan &mdash; ismét azzal csúsztat, hogy egyes esetek alapján próbálja
lejáratni tudományos módszerek egy általánosabb halmazát. Konkrétan a
kálium-argon módszerre tér ki, amelynek ismert tökéletlensége, hogy mivel a
kálium- és az argonkoncentráció meghatározásához különböző anyagdarabokat
használnak, heterogén minta esetén pontatlan eredményt ad. Érdemes
megjegyezni, hogy ez a probléma a hasonló jellegű argon-argon módszernél nem
merül fel. A továbbiakban a szerző az adott esetekben elkövetett hibák pontos
okait homályban hagyva bedob két példát, amelyekben a K-Ar vizsgálatok extrém
nagy pontatlanságot adtak:
<blockquote>
<i>Bár a hiteles feljegyzések szerint az első lávaömlés 1949-ben, további
három 1954-ben és az utolsó 1975-ben volt, a kormeghatározási adatok 270 ezer
év és 3.5 millió év között mozogtak. (Snelling, A. A.: The Cause of
Anomalous Potassium-Argon 'Ages' for Recent Andesite Flows at Mt. Ngauruhoe,
New Zealand, and the Implications for Potassium-Argon 'Dating', Proc. 4th
International Conference on Creationism, 1998, 503-525. old.)</i>
</blockquote>
A <sup><small>40</small></sup>K felezési ideje 1.26 milliárd év, így a módszer
több százmillió év vagy nagyobb korok meghatározására ideális. Nem meglepő, ha
például kis méretű minta esetén a bizonytalanság több százezer vagy akár
millió év &mdash; a felezési időhöz képest még ez is elhanyagolható.  Továbbá
Snelling cikkéből kiderül, hogy a négy mintájára kapott 270 ezer év (valamint
egy ötödikre kapott 290 ezer) <i>felső korlát</i>, alsó pedig nincs. Tehát T.
T. itt csúsztat, valójában ezekre a mintákra jó eredményt adott a vizsgálat. A
minták pontos ismerete nélkül azonban a többi eredmény, mint például a 3.5
(&plusmn;0.2) millió év továbbra is rejtélyes marad.  Némi gyanúra ad okot,
hogy Snelling kreácionista, így vizsgálata egy nyilvánvaló prekoncepcióval
készült.
<!-- Radioactive ‘dating’ failure - Recent New Zealand lava flows yield ‘ages’
of millions of years,
http://www.answersingenesis.org/creation/v22/i1/dating.asp</a> -->
<blockquote>
<i>... az 1800-1801 közötti időszakban emberi szemtanúi voltak Hawaiiban a
Kaupulehu-vulkán lávaömlésének. Az akkor megszilárdult kőzetből vett minták
1-2.4 milliárd évesnek mutatkoztak a kálium-argon kormeghatározási módszerrel,
holott a vizsgálatok időpontjában a lávaömledék még 200 éves sem volt.
(Funkenhouser, J.G. and Naughton, John J.: Radiogenic Helium and Argon in
Ultramatic Inclusions from Hawaii, Journal of Geophysical Research, Vol. 73.
No.14, p. 4602)</i>
</blockquote>
Nem "ultramatic", hanem "ultramafic", az évszám pedig kimaradt: 1968.  A cikk
témája az ún. <i>ultramafikus xenolitok</i> argon- illetve héliumtartalma. A
"xenolit" vulkáni kőzetekben előforduló, <i>idegen</i> eredetű zárvány. Az
"ultramafikus" pedig az összetételre utal. A magasabb magnézium- és
vastartalom miatt az ilyen kőzetek olvadáspontja is magasabb az őket
tartalmazó lávánál, ennek következtében megszilárdulásuk még a földkéreg
mélyében történik. Így nem csoda, hogy &mdash; ellentétben a folyékony
lávával, amelyből a földfelszínen történő megszilárdulás előtt elpárolog az
argon, &mdash; az ultramafikus kőzetek esetleges kezdeti argontartalma a
felszínre jutás után is megmarad.  Miután e jelenség már nagyjából 1968 óta
ismert, durva csúsztatás annak következményeit bármiféle azóta végzett
kormeghatározásra általánosítani, főleg ha az nem ultramafikus xenolitra, sőt
esetleg nem is vulkáni kőzetre, nem kálium-argon módszerrel történt.

<p>A szerző e szakaszbeli jégtornamutatványát az alábbi következtetéssel
zárja:
<blockquote>
<i>A nagyon távoli korok meghatározását illetően tehát a tudomány módszerei
rendkívül bizonytalanok.</i>
</blockquote>
Ez esetben továbbra is érthetetlen lenne, hogy a különböző módszerek miért
adják ugyanazokat az eredményeket. A Naprendszer korára különböző izotópokon
alapuló módszerekkel, rengeteg meteor- és földbeli kőzetmintán végzett
független vizsgálatból hogyan jöhetett ki egységes eredmény (4.55 milliárd
év), mindössze 1% bizonytalansággal?

<p><b>3. "Jól működik-e a 'karbon-14' (C<sup><small>14</small></sup>)
kormeghatározási módszer?"</b> <small>(9.2., 301.o.)</small><br>
Ismét előkerül a felezési idő állandóságának megkérdőjelezése, annak ellenére,
hogy a szerző az előző szakaszban maga is belátta, hogy ez ellen "tudományosan
indokolt kifogás egyelőre nem hozható fel". Kijelenti továbbá:
<blockquote>
<i>Rendszerint azzal a feltételezéssel élnek, hogy az atmoszferikus
C<sup><small>14</small></sup> szintje az utóbbi 20-30 ezer év során állandó
maradt.  Azonban ahhoz, hogy ez a feltételezés igaz legyen, az atmoszferikus
nitrogén szintjének és a kozmikus sugárzás bombázási intenzitásának szintén
állandónak kellett lennie ebben az időszakban. ... Enyhén szólva merésznek
tűnik 80-90 év mérési eredményeit az utóbbi 30 ezer érvre extrapolálni. És
mégis ezt teszik.</i>
</blockquote>
Ez így nem igaz. Ismert, hogy a Napból származó kozmikus sugárzás fluxusa
változik időben, emiatt a radiokarbon meghatározással közvetlenül kapott ún.
BP ("Before Present") évek számát <i>kalibráció után</i> feleltetik meg a
kalendáriumi éveknek. A kalibrációhoz szabványos görbéket használnak, amelyek
más kormeghatározási módszerekkel való összehasonlítások alapján készülnek,
mint a fák évgyűrűi, barlangi cseppkövek (melyek több tízezer év rétegeit is
tartalmazhatják), jégmagok, korallok, mélytengeri üledékek stb. A kozmikus
sugárzás intenzitását se 80-90 év mérési eredményei alapján "extrapolálják".
Egy 2005-ös vizsgálat például a grönlandi GISP2 jégmag rétegeinek 32 ezer évre
visszamenő vizsgálatával kapta meg a sugárzási fluxus időfüggését [<a
href="#GISP2">36</a>].
(E kormeghatározási módszereket T. T. nem is említi könyvében, pedig érdekes
lenne megtudni a kreácionista magyarázatot például az antarktiszi EPICA
jégmagra, amely 720 ezer év jégrétegeit tartalmazza.)

<blockquote>
<i>Például egy Oroszországból származó szénminta, amelynek korát korábban 300
millió évre becsülték, a korrigált vizsgálatok után 1680 évesnek
bizonyult. (Radiocarbon, 8. évf. 1966.)</i>
</blockquote>
A kreácionista olvasót egy ilyen "konkrétum" minden bizonnyal megerősíti
hitében, azonban valami itt nem stimmel. Ahhoz, hogy C-14 kormeghatározással
valaki 300 millió évet kapjon, még egy akkora szénminta se lenne elég, amely
az egész ismert Univerzumot betölti. Nehéz elképzelni, hogy a Professzor úr ne
lett volna képes utánaszámolni: 300 millió év az 5730 éves felezési időnek
nagyjából 52 ezerszerese, vagyis ennyi idő alatt a kezdeti
<sup><small>14</small></sup>C mennyiségének kb.
2<sup><small>-52000</small></sup>-edrésze maradna meg. 1 atommag
10<sup><small>15700</small></sup>-ból.  Összehasonlításképpen: a látható
Univerzum csak kb.  10<sup><small>80</small></sup> atomot tartalmaz.  Ha tehát
volt is bármiféle korábbi vizsgálat, amelyből 300 millió év jött ki, az nem
lehetett C-14, Tóth Tibor a legjobb esetben is minimum csúsztat. Bár a
Radiocarbon folyóirat archívuma online elérhető, mégis nehéz kinyomozni, hogy
tulajdonképpen mire is hivatkozik, mivel oldalszámot nem ír, de még a szerzők
nevét is elhallgatja.  Az 1966-os kötetben csak egy cikk származik orosz
szerzőktől (A.P.  Vinogradov, A.L.  Devirts, E.I. Dobkina and N.G.  Markova:
Radiocarbon dating in the Vernadsky Institute I-IV, p.292-323), azonban a
fenti állítás nem szerepel benne.  A legidősebb mintákra alsó korlátot adnak,
&gt;34000 évet, éppen azért, mert ennél nagyobb kort a radiokarbon módszerrel
nem tudtak meghatározni.  A 319.  oldalon említenek egy 1680&plusmn;170 éves
kirgizisztáni szénmintát, de se a minta állítólagos korábbi vizsgálatáról, se
300 millió évről nem esik szó.  Csak archeológiai becslésekről, amelyek
viszont nem térnek el szignifikánsan a radiokarbon eredménytől. Ezek után
kérdéses, hogy Tóth Tibor állításának van-e bármiféle igazságalapja.

<h2>"Mi az élet és hogyan jött létre?"</h2>

<b>1. "Matematikai ellenvetések az élet véletlenszerű kialakulásával
szemben"</b> <small>(10.4, 332.o.)</small>.<br>
Számokkal való játszadozás, többek között bizonyos Scott M. Huse, "The
Collapse of Evolution" c. könyve alapján. A cél az, hogy olyan számolási
módszereket ötöljenek ki, amelyekből az élet létrejöttének esélyére képtelenül
kis számok jönnek ki.
<blockquote>
<i>Például vizsgáljuk meg egy olyan rendszer spontán kifejlődésének esélyét,
amely csupán 200 integrált részből tevődik össze (az élő rendszerekhez képest
roppant egyszerű rendszerekről van szó). Egy ilyen rendszer csak egyetlen
helyes sorrendben kapcsolódhat össze, ez határozza meg azt az integrált
szerkezetet, amely a feltételezett funkció ellátásához szükséges.</i>
</blockquote>
<p>Az élet keletkezésével kapcsolatban a csak egyféleképpen "jól" kapcsolódó
rendszernek már a feltevése se stimmel. Miért vezetne csak egy lehetőség a
továbbfejlődéshez? Később T. T. azt állítja, hogy a számolásával kapott 1/200!
esély (kb. 10<sup><small>-375</small></sup>) "nemlétező".  Mindezt arra
alapozza, hogy "egyes tudományos becslések szerint az ismert Világegyetemben
előforduló atomok száma 10<sup><small>80</small></sup>".  Valójában az
"ismert", vagyis <i>látható</i> Világegyetem nem feltétlenül azonosítható az
<i>egésszel</i>, márpedig ha esetleg végtelen a Világegyetem &mdash;
összhangban a sík geometriát alátámasztó WMAP eredményekkel &mdash;, akkor
bármilyen 0-tól különböző valószínűségű esemény megvalósul, ráadásul végtelen
sokszor. A szerző ezután felveti többek között az agykéreg véletlen
létrejöttét, majd egy 200 részből álló rendszer "önszerveződéssel" történő
kialakulását számolja, hogy "az evolucionisták balszerencséjére" még a korább
említettnél is kisebb esélyt kapjon, 1/(2!+3!+...+200!)-at. Ügyes
szemfényvesztés, de valójában ez a szám is kb. ugyanannyi:
10<sup><small>-375</small></sup>, a két érték csak fél százalékkal tér el. Az
érvelés pedig több szempontból is hibás. Egyrészt az evolúció célja nem egy
előre megadott kombináció (pontosabban ez esetben permutáció) létrehozása, ez
nyilván nem menne. Másrészt az egyes lépésekben megtalálható összes
permutációk számainak összeadása, vagyis annak a feltételezése, hogy hossztól
és minden mástól is függetlenül mindegyik ugyanakkora eséllyel lesz
végállapot, alaptalan. Amit a szerző itt számolt, annak nincs köze az
önszerveződéshez.

<p><b>2. "További tudományos ellenvetések az élet spontán keletkezésével
kapcsolatban."</b> <small>(10.5., 337.o.)</small><br>
A szerző többek között a "mi volt előbb, a tyúk vagy a tojás &mdash; fehérje
vagy DNS" problémát ismerteti, pontosabban a kérdéskör nagyjából 2-3
évtizeddel ezelőtti állásának kreácionista torzító szemüvegen keresztül
alkotott képét. Azóta történtek fontos fejlemények, például Julius Rebek és
társainak 1990-es eredménye. Akkor hoztak létre először az élet
alkotórészeinél sokkal egyszerűbb, mégis önreprodukáló, vagyis egy primitív
élet jeleit mutató molekulákat [<a href="#Rebek">37</a>].

<h2>"Miről vallanak a kövületek?" &mdash;
"Az átmeneti formák hiánya"</h2>

<p><b>1.</b> "<i>A gerinctelen és gerinces élőlények közötti evolúciós
átmenet nyomai a kövületekből teljes mértékben hiányoznak. ... A többsejtű
gerinctelenektől a gerinces halakig tehát nincs dokumentálható átmenet.</i>"
<small>(356.o.)</small>
<p>Pikaia a neve annak a Brit Kolumbiában 1911-ben talált, közép-kambriumi
gerinchúrosnak, amelyet a mai gerincesek egyik ősének tekintenek. Ha pedig ma
élő gerinchúrosokra kíváncsi a szerző, akkor például hús-vér nyálkahalakról
(Myxini) színes képeket is találhat az interneten.

<p><b>2.</b> "<i>Nincsenek valós dokumentumai a kövületi tényanyagban a
halaktól a kétéltűekhez vezető evolúciónak.</i>"

<p>A ma is létező tüdőshalak rendje (Dipnoi) vajon hogyan fér bele szerzőnk
világképébe? De visszatérve az átmeneti fosszíliákra, természetesen azokból is
létezik rengeteg. Az Ichthyostega a legrégebben, 1932-ben felfedezett
"négylábú hal" [<a href="#Ichthyostega">38</a>].  Az Acanthostega egy
kopoltyúval is rendelkező négylábú, amelynek még nem voltak igazi térd-,
könyök- és csuklóízületei, volt viszont hosszú uszonya [<a
href="#Acanthostega">39</a>]. A legújabban, 2004-ben talált átmeneti forma
pedig a Tiktaalik. Ez a 375 millió éve élt hal több négylábúakra jellemző
tulajdonságot mutat, a kopoltyú mellett pedig valószínűleg tüdeje is volt [<a
href="#Tiktaalik">40</a>].

<p><b>3.</b> "<i>Mai ismereteink szerint a hüllők hideg vérű állatok, vagyis
testhőmérsékletük a külső hőmérséklet függvénye. Ezzel szemben a madarak
meleg vérűek, testhőmérsékletük &mdash; függetlenül a külső hőmérséklettől
&mdash; viszonylag állandó.</i>"
<p>A heteroterm hüllők, halak és rovarok létének fényében (lásd az evolúciót
tagadó fejezet kritikájánál) ez se tűnik egy komoly különbségnek. A madarak
valószínűleg a Therapoda alrendbe tartozó dinoszauruszoktól származnak, a
legrégebben ismert átmeneti forma pedig az Archeopteryx, amelyet 1862-ben
fedeztek fel. A szerző ezután manipulatív érveléssel próbálja megkérdőjelezni
az 1990-es évektől kezdve Kínában talált tollas dinoszaurusz fosszíliák
jelentőségét:
<blockquote>
<i>Olvashatunk hamisítványokról szóló beszámolókról, ...</i>
</blockquote>
A többes szám nem felel meg a valóságnak, ez a hamisítvány az egyetlen egy
darab ún. Archeoraptor volt. A hiteles tollas dinoszauruszleletek esetében
viszont csak a fajták száma 14: Sinosauropteryx (1996), Protarchaeopteryx
(1997), Caudipteryx (1998), Shuvuuia (1998), Sinornithosaurus (1999),
Beipiaosaurus (1999), Microraptor (2000), Epidendrosaurus (2002), Cryptovolans
(2002), Scansoriopteryx (2002), Yixianosaurus (2003), Dilong (2004), Pedopenna
(2005), Jinfengopteryx (2005), lásd Wikipédia [<a href="#feathered">41</a>].
<blockquote>
<i>... a nagy tekintélyű Nature folyóirat szerkesztőjének kételkedéséről,
aki csak az 1997. évi április 1-jei számba merte betenni a tollas
dinoszauruszokról szóló első híradást (alighanem áprilisi tréfától tartva),
...</i>
</blockquote>
Utána lehet nézni a Nature honlapján: április 1-jei szám nem létezett
1997-ben; a folyóirat március 27-én és április 3-án jelent meg. A
Sinosauropteryx leletről szóló cikk koordinátái: P. Chen, Z. Dong, S.  Zhen,
Nature 391, 147-152 (08 Jan 1998).
<blockquote>
<i>... valamint arról, hogy a tollaknak vélt képződmények valójában nem is
tollak, hanem tollszerű bőrszövetek, amelyek a leguánok esetében
megfigyelhető, nyakfodort vagy tarajt képező bőrstruktúrákhoz hasonlóak.</i>
</blockquote>
Ez esetben rejtély lenne, hogy a "taraj" nem csak a hátat, hanem a teljes
testet borította.

<p><b>4.</b> "<i>Nincsenek átmeneti formák a hüllők és az emlősök között
sem.</i>"
<p>Nem igaz, átmeneti fosszíliák teljes sorozata létezik [<a
href="#therapsida">8</a>], a therapsidákat lásd az evolúciót tagadó
fejezet kritikájában.

<p><b>Összefoglalva:</b> amiről nem akarunk tudni, az nincs.
<blockquote>
<i>A kövületek igazolják, hogy a fajok között nincsenek valódi átmeneti
formák.</i><br>
...<br>
<i>A kövületek által alátámasztott tények teljes egyezésben
vannak a bibliai teremtési modell előrejelzésével, várakozásaival.</i>
</blockquote>
Tóth Tibor láthatóan nem várta a therapsidákat, az Archeopteryxet, a
gerinchúrosokat, az Ichthyostegát, a tüdőshalakat, a heteroterm fajokat, a
gyűrűfajokat, a Rodhocetust, a csökevényes lábbal rendelkező bálnákat, de
feltehetően a vakbelet és a farokkal született embercsecsemőket sem. A
fosszíliák korának és törzsfában elfoglalt helyüknek összefüggéseit se
valószínű, hiszen a kormeghatározások szerinte mind rosszak.

<h2>Összefoglalás</h2>

<p>A mű hemzseg a csúsztatásoktól, az olvasót manipulatív módon befolyásolja.
Több ponton is felmerül a kérdés, hogy az érvelés vajon szándékos ferdítésre
vagy valós tudásbeli hiányosságokra épül. A szerző görcsösen keresi a hibát a
természettudomány különböző területeiben, anélkül, hogy átlátná azoknak
összetettségét. Téves, leegyszerűsítő képet rajzol, majd azt kritizálja
&mdash; ahelyett, hogy a saját képének hiányosságaiból fakadó
"megválaszolatlan" kérdésekre egy kis kutatómunkával megkeresné a választ.
Kritikai érzéke odáig már nem terjed, hogy a számára ideológiailag
kizárólagosan elfogadható elképzelések hibáit megfontolja.

<p>Néhány jellemző általánosítás a szövegből: "a homogenitás súlyosan
ellentmond annak a feltételezésnek, hogy a Világegyetem mai arculata egy
ősrobbanás eredménye" (7.3.2.3., 201.o.), "a termodinamika második főtétele
súlyos problémát jelent a materialista evolúciótan híveinek" (7.3.2.5.,
214.o.), "mind a négy Hold-keletkezési elmélet súlyos gondokkal küszködik"
(8.5., 270.o.), "az egész eljáráscsoport &mdash; a nagy evolucionista bizalom
ellenére &mdash; súlyos bizonytalanságokkal, ellentmondásokkal terhelt" (9.1.,
295.o.). Az ilyen manipulatív szófordulatokkal azt sugalmazza, hogy a vizsgált
jelenségek a modern tudomány által nem, vagy csak erőltetett módon
magyarázhatók. Szemben az általa javasolt csodaszerrel, az "intelligens
tervezéssel", amely könnyedén megmagyarázna bármit &mdash; vagy ha mégsem,
akkor ismét a modern tudomány téved, például a kormeghatározások terén.  Nem
törődik azzal, hogy a tudomány különböző területei, illetve a különböző mérési
eredmények rengeteg ponton kapcsolódnak egymáshoz. Pedig ha általánosan
elfogadott tényekbe köt bele, akkor ki kellene magyaráznia azt is, hogy miért
adja több egymástól független vizsgálat egymással összhangban a neki
ideológiailag elképzelhetetlen eredményt.

<p>Tekintélyeket is felhasznál az ellenoldal rejtett minősítéséhez:
<blockquote>
<i>Richard Feynman Nobel-díjas fizikus előadásaiban gyakran hangsúlyozta, hogy
a tudósnak mindig gondosan nyilván kell tartania az elmélete ellen felhozott
összes bizonyítékot, mivel saját magát a legkönnyebb becsapnia.  Thomas Kuhn,
mint utaltunk rá, a tudományos paradigmák merev kereteinek a tudományos
haladást gátló szerepére figyelmeztetett. Úgy tűnik, hogy ezek az intelmek az
<u>evolucionista</u> tudósok egy részét egyáltalán nem érdeklik.</i>
<small>(5. fejezet, 58.o., aláhúzás tőlem &mdash; Cs.P.)</small>
</blockquote>
A manipuláció itt abban áll, hogy Kuhn paradigmaváltás-elméletéből kiemel egy
féligazságot. Három mondata azonban azért is érdekes, mert felmerül a kérdés,
hogy vajon eszébe jutott-e a próba kedvéért kicserélni benne legalább egy szót
valami másra. De inkább többet.

<p><b>Köszönet</b> Lukács Bélának értékes megjegyzéseiért minden témában.

<p align="RIGHT">
Csizmadia Péter
</p>

<hr>

<h2>Hivatkozások</h2>

<table cellspacing="5" cellpadding="0">

<tr><td valign="TOP">[1]</td>
<td><a name="tt2005">Tóth Tibor:</a> <i>Tudomány, hit, világmagyarázat</i>
(második, javított kiadás, Focus, Budapest, 2005).
</td></tr>

<tr><td valign="TOP">[2]</td>
<td><a name="tt1998">Tóth Tibor</a>, <i>Tudomány, hit, világmagyarázat</i>,
Magyar Tudomány 1998/5. 602-617. o.
</td></tr>

<tr><td valign="TOP">[3]</td>
<td><a name="DCsabaS">Daróczi Csaba Sándor megjegyzései,</a>
<a href="http://alag3.mfa.kfki.hu/dcsabas/velemeny/science/0001_001.htm"
>http://alag3.mfa.kfki.hu/dcsabas/velemeny/science/0001_001.htm</a>
</td></tr>

<tr><td valign="TOP">[4]</td>
<td><a name="python">
A. Vinegar, V.H. Hutchison and H.G. Dowling:</a> <i>Metabolism, energetics and
thermoregulation during brooding of snakes of the genus Python (Reptilia,
Boidae)</i>, Zoologica 55 (1970), 19-.
</td></tr>

<tr><td valign="TOP">[5]</td>
<td><a name="hetfish">S.L. Katz</a>,
<a href="http://jeb.biologists.org/cgi/content/full/205/15/2251"
><i>Design of heterothermic muscle in fish</i></a>,
The Journal of Experimental Biology 205 (2002) 2251-2266.
</td></tr>

<tr><td valign="TOP">[6]</td>
<td><a name="ManducaSexta">B. Heinrich</a>,
<a href="http://www.sciencemag.org/cgi/content/abstract/168/3931/580"
><i>Thoracic Temperature Stabilization byn Blood Circulation in
a Free-Flying Moth</i></a>, Science 1 May 1970: Vol. 168. no. 3931,
pp. 580 - 582.
</td></tr>

<tr><td valign="TOP">[7]</td>
<td><a name="lizard">F. Seebacher</a>,
<a href="http://jeb.biologists.org/cgi/external_ref?access_num=10704295&link_type=MED"
><i>Heat transfer in a microvascular network: the effect of heart
rate on heating and cooling in reptiles (Pogona barbata and Varanus
varius)</i></a>, J. Theor. Biol. 203(2):97-109 (2000).
</td></tr>

<tr><td valign="TOP">[8]
<td><a name="therapsida">"Therapsid"</a> a Wikipédiában,
<a href="http://en.wikipedia.org/wiki/Therapsid"
>http://en.wikipedia.org/wiki/Therapsid</a><br>
D. Theobald: <i>29+ Evidences for Macroevolution, Part 1:
The Unique Universal Phylogenetic Tree</i> (2004)<br>
&nbsp;&nbsp;&nbsp;&nbsp;<a href="http://www.talkorigins.org/faqs/comdesc/section1.html#morphological_intermediates_ex2">http://www.talkorigins.org/faqs/comdesc/section1.html#morphological_intermediates_ex2</a><br>
R.L. Carroll: <i>Vertebrate Paleontology and Evolution</i> (W. H. Freeman and
Co., New York, 1988) pp. 392-396.<br>
D. Futuyma: <i>Evolutionary Biology</i> (Third edition. Sunderland, MA:
Sinauer Associates, 1998) pp. 146-151.<br>
K.V. Kardong: <i>Vertebrates: Comparative Anatomy, Function, Evolution</i>
(Third ed. New York: McGraw Hill, 2002) pp. 255-275.
</td></tr>

<tr><td valign="TOP">[9]
<td><a name="speciation">W.R. Rice, G.W. Salt,
<i>Speciation Via Disruptive Selection on Habitat Preference: Experimental
Evidence</i>, American Naturalist 131 (1988) 911-917.
</td></tr>

<tr><td valign="TOP">[10]
<td><a name="ring">Richard Dawkins: <i>Az Ős meséje
- Zarándoklat az élet hajnalához</i>, <i>A szalamandra meséje</i>
(Partvonal, 2006).
</td></tr>

<tr><td valign="TOP">[11]</td>
<td><a name="eyes">Mark Ridley</a>: <i>Evolution</i>
(Blackwell Publishing, 2004).<br>
"Murex: evolution of the eye."</a>
Online Art. Encyclopædia Britannica Online. 16 Jan. 2007<br>
&nbsp;&nbsp;&nbsp;&nbsp;<a href="http://www.britannica.com/eb/art-74661"
>http://www.britannica.com/eb/art-74661</a>
</td></tr>

<tr><td valign="TOP">[12]</td>
<td><a name="Fedonkin">M.A. Fedonkin</a>,
<a href="http://www.bionet.nsc.ru/live/ppt/Fedonkin_2003.pdf"
><i>The origin of the Metazoa in the light of the Proterozoic fossil
record</i></a>,
Paleontological Research, vol. 7, no. 1, pp. 9-41, March 31, 2003
</td></tr>

<tr><td valign="TOP">[13]</td>
<td><a name="Ediacara">"Ediacaran biota" a Wikipédiában</a>,
<a href="http://en.wikipedia.org/wiki/Ediacaran_biota"
>http://en.wikipedia.org/wiki/Ediacaran_biota</a>
</td></tr>

<tr><td valign="TOP">[14]</td>
<td><a name="Stirling">
B. Rasmussen, S. Bengtson, I.R. Fletcher, N.J. McNaughton</a>,
<i>Discoidal Impressions and Trace-Like Fossils More Than 1200 Million Years
Old</i>, Science 10 May 2002: Vol. 296. no. 5570, pp. 1112-1115.<br>
B. Rasmussen, I.R. Fletcher, S. Bengtson, N.J. McNaughton,
<a href="http://www.nrm.se/download/18.4e32c81078a8d9249800021561/Rasmussen_etal_2004Stirlingage.pdf"
><i>SHRIMP U–Pb dating of diagenetic xenotime in the Stirling
Range Formation, Western Australia: 1.8 billion year
minimum age for the Stirling biota</i></a>,
Precambrian Research 133 (2004) 329-337.
</td></tr>

<tr><td valign="TOP">[15]</td>
<td><a name="cambrx">J.E. Amthor et al.</a>,
<i>Extinction of Cloudinia and Namacalathus at the Precambrian-Cambrian
boundary in Oman</i>, Geology 31 (2003) 431-434.<br>
"Cambrian Explosion" a Wikipédiában</a>,
<a href="http://en.wikipedia.org/wiki/Cambrian_Explosion"
>http://en.wikipedia.org/wiki/Cambrian_Explosion</a>
</td></tr>

<tr><td valign="TOP">[16]</td>
<td><a name="cambrIce"
>P.F. Hoffman et al.</a>,
<i>A Neoproterozoic snowball earth</i>, Science 281 (1998) 1342-1346.<br>
R.A. Kerr, <i>Did an ancient deep freeze nearly doom life?</i>
Science 281 (1998) 1259-1261.<br>
R.A. Kerr, <i>An appealing snowball earth that's still hard to
swallow</i>, Science 287 (2000) 1734-1736.
</td></tr>

<tr><td valign="TOP">[17]</td>
<td><a name="cambrPhosphate"
>P. J. Cook and J. H. Shergold (eds.):</a>
<i>Phosphate Deposits of the World</i>,
Volume 1. Proterozoic and Cambrian Phosphorites. Cambridge University Press,
1986.<br>
J. H. Lipps and P. W. Signor (eds.): <i>Origin and Early Evolution of the
Metazoa</i>, New York: Plenum Press, 1992.<br>
</td></tr>

<tr><td valign="TOP">[18]</td>
<td><a name="Dawkins">Richard Dawkins: <i>Az Ős meséje
- Zarándoklat az élet hajnalához</i>, <i>A bársonyféreg meséje</i> (Partvonal,
  2006).<br>
G.A. Wray, J.S. Levinton, L.H. Shapiro, 1996.
</td></tr>

<tr><td valign="TOP">[19]</td>
<td><a name="Rodhocetus">P.D. Gingerich</a>, M. Haq, I.S. Zalmout, I.H. Khan
and M. S. Malkani: <i>Origin of whales from early artiodactyls: hands and
feet of Eocene Protocetidae from Pakistan</i>,
Science 293 (2001) 2239-2242.
</td></tr>

<tr><td valign="TOP">[20]</td>
<td><a name="Basilosaurus">P.D. Gingerich</a>, B.H. Smith, E.L. Simons:
<i>Hind limbs of Eocene Basilosaurus isis: evidence of feet in whales</i>,
Science 249 (1990) 154-157. 
</td></tr>

<tr><td valign="TOP">[21]</td>
<td><a name="WhaleEmbryoLegs">H. Amasaki, H. Ishikawa and M. Daigo</a>
<i>Developmental changes of the fore- and hind-limbs in the fetuses of the
southern minke whale, Balaenoptera acutorostrata</i>,
Anat. Anz. 169 (1989) 145-148.
</td></tr>

<tr><td valign="TOP">[22]</td>
<td><a name="WhaleHindLimbs">R.C. Andrews</a>,
<i>A remarkable case of external hind limbs in a humpback whale</i>,
Amer. Mus. Novitates. No. 9. June 3, 1921.
<a href="http://hdl.handle.net/2246/4849">http://hdl.handle.net/2246/4849</a>
</td></tr>

<tr><td valign="TOP">[23]</td>
<td><a name="Hawking">Stephen W. Hawking: <i>Az Idő rövid története</i>
(Maecenas, 1989), 122.o.
</td></tr>

<tr><td valign="TOP">[24]</td>
<td><a name="LukacsTeremt">B. Lukács,
<i>Creation, passive constructions and non-IE languages</i> (2007),
<a href="http://www.rmki.kfki.hu/~lukacs/TEREMT.htm">http://www.rmki.kfki.hu/~lukacs/TEREMT.htm</a>
</td></tr>

<tr><td valign="TOP">[25]</td>
<td><a name="Linde">A.D. Linde</a>, <i>The inflationary Universe</i>,
Rep. Prog. Phys. 47 (1984) 925.
</td></tr>

<tr><td valign="TOP">[26]</td>
<td><a name="Lukacs">B. Lukács, G. Paál</a>,
<i>Galaxy formation from tepid inflation</i>,
Astrophys. Space Sci. 146 (1988) 347.
</td></tr>

<tr><td valign="TOP">[27]</td>
<td><a name="inflation_and_WMAP">W.H. Kinney, E.W. Kolb, A. Melchiorri,
A. Riotto, <i>Inflation model constraints from the Wilkinson Microwave
Anisotropy Probe three-year data</i>,
Phys. Rev. D74 (2006) 023502,
<a href="http://arxiv.org/abs/astro-ph/0605338"
>http://arxiv.org/abs/astro-ph/0605338</a>
</td></tr>

<tr><td valign="TOP">[28]</td>
<td><a name="crCMBR">R. Ackridge, T. Barnes, and H. S. Slusher,
<i>A recent creation explanation of the 3° K black body radiation</i>,
Creation Research Society Quarterly 18 (December 1981) pp. 159-162.
</td></tr>

<tr><td valign="TOP">[29]</td>
<td><a name="crCMBR2">D.R. Faulkner,</a>
<i>The current state of creation astronomy</i>, Presented at
the Fourth International Conference on Creationism Pittsburgh, PA, August 3-8,
1998<br>
&nbsp;&nbsp;&nbsp;&nbsp;<a href="http://www.evangelical-anjar.org/astromania/My%20Webs/mywebs/astromania/essays/current_state_of_creation_astron.htm"
>www.evangelical-anjar.org/astromania/My%20Webs/mywebs/astromania/essays/current_state_of_creation_astron.htm</a>
</td></tr>

<tr><td valign="TOP">[30]</td>
<td><a name="2dFGRS">S. Cole et al.,
<i>The 2dF Galaxy Redshift Survey: Power-spectrum analysis of the final
dataset and cosmological implications</i>,
Mon. Not. Roy. Astron. Soc. 362 (2005) 505-534,
<a href="http://arxiv.org/abs/astro-ph/0501174"
>http://arxiv.org/abs/astro-ph/0501174</a>
</td></tr>

<tr><td valign="TOP">[31]</td>
<td><a name="genprog" href="http://www.genetic-programming.com/patents.html"
>www.genetic-programming.com/patents.html</a>
</td></tr>

<tr><td valign="TOP">[32]</td>
<td><a name="Humphreys">Samuel R. Conner and Hugh Ross</a>,
<i>The Unraveling of Starlight and Time</i> (1999),<br>
&nbsp;&nbsp;&nbsp;&nbsp;<a href="http://www.reasons.org/resources/apologetics/unraveling.shtml"
>www.reasons.org/resources/apologetics/unraveling.shtml</a><br>
Björn Feuerbacher and Ryan Scranton: <i>Evidence for the Big Bang</i>
(2006),<br>
&nbsp;&nbsp;&nbsp;&nbsp;<a href="http://www.talkorigins.org/faqs/astronomy/bigbang.html"
>www.talkorigins.org/faqs/astronomy/bigbang.html</a><br>
<i>Dealing with Creationism in Astronomy</i>,
<a href="http://homepage.mac.com/cygnusx1/development/index.html"
>http://homepage.mac.com/cygnusx1/development/index.html</a>
</td></tr>

<tr><td valign="TOP">[33]</td>
<td><a name="MlexNapr">Magyar Nagylexikon</a>, 13. kötet (Mer-Nyk),
"Naprendszer" címszó (Magyar Nagylexikon Kiadó, Budapest, 2001).
</td></tr>

<tr><td valign="TOP">[34]</td>
<td><a name="ChrErde">Felix R. Paturi: <i>A Föld krónikája</i></a>
(Officina Nova, Budapest, 1991).
</td></tr>

<tr><td valign="TOP">[35]</td>
<td><a name="AgeOfEarth">G.B. Dalrymple:</a>
<i>The Age of the Earth</i>, California, Stanford University Press, 1991.
474 pp. ISBN 0-8047-1569-6.
</td></tr>

<tr><td valign="TOP">[36]</td>
<td><a name="GISP2">D. Lal, A.J.T. Jull, D. Pollard and L. Vacher,
<i>Evidence for large century time-scale changes in solar activity in the past
32 Kyr, based on in-situ cosmogenic 14C in ice at Summit, Greenland</i>,
Earth and Planetary Science Letters 234 (2005) 335-349.</a>
</td></tr>

<tr><td valign="TOP">[37]</td>
<td><a name="Rebek">T. Tjivikua, P. Ballester, J. Rebek, Jr.,
<i>A self-replicating system</i>,
J. Am. Chem. Soc. 112 (1990) 1249-1250.</a><br>
J. Rebek, Jr., <i>Synthetic self-replicating molecules</i>,
Scientific American, Vol. 271, No. 1, pages 48-55, July 1994.<br>
Richard Dawkins: <i>Az Ős meséje
- Zarándoklat az élet hajnalához</i>, <i>Canterbury</i> (Partvonal,
  2006).
</td></tr>

<tr><td valign="TOP">[38]</td>
<td><a name="Ichthyostega">Magyar Nagylexikon</a>, 9. kötet (Gyer-Iq),
"Ichthyostega" címszó (Magyar Nagylexikon Kiadó, Budapest, 1999).<br>
Clack, Jennifer A. 2006. Ichthyostega. Version 09 February 2006.<br>
&nbsp;&nbsp;&nbsp;&nbsp;<a href="http://tolweb.org/Ichthyostega/15015/2006.02.09">http://tolweb.org/Ichthyostega/15015/2006.02.09</a>
in The Tree of Life Web Project, <a href="http://tolweb.org/">http://tolweb.org/</a>
</td></tr>

<tr><td valign="TOP">[39]</td>
<td><a name="Acanthostega">Clack, Jennifer A. 2006.</a>
Acanthostega. Acanthostega gunnari. Version 13 June 2006.<br>
&nbsp;&nbsp;&nbsp;&nbsp;<a href="http://tolweb.org/Acanthostega_gunnari/15016/2006.06.13">http://tolweb.org/Acanthostega_gunnari/15016/2006.06.13</a>
in The Tree of Life Web Project, <a href="http://tolweb.org/">http://tolweb.org/</a>
</td></tr>

<tr><td valign="TOP">[40]</td>
<td><a name="Tiktaalik">E.B. Daeschler, N.H. Shubin and F.A. Jenkins, Jr,
<a href="http://www.nature.com/nature/journal/v440/n7085/abs/nature04639.html"
><i>A Devonian tetrapod-like fish and the evolution of the tetrapod body
plan</i></a>, Nature, 440 (2006) 757-763.<br>
"Tiktaalik" a Wikipédiában,
<a href="http://en.wikipedia.org/wiki/Tiktaalik"
>http://en.wikipedia.org/wiki/Tiktaalik</a>
</td></tr>

<tr><td valign="TOP">[41]</td>
<td><a name="feathered">"Feathered dinosaurs" a Wikipédiában,
<a href="http://en.wikipedia.org/wiki/Feathered_dinosaurs"
>http://en.wikipedia.org/wiki/Feathered_dinosaurs</a>
</td></tr>
</table>

<hr>

<p align="CENTER">
2007.03.12., 2008.03.14.
</p>

</body>
</html>
