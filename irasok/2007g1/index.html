<!DOCTYPE html PUBLIC "-//W3C//DTD XHTML 1.0 Strict//EN"
        "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="cs" lang="cs">
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
<title>Gasherbrum I</title>
<style type="text/css">
    body {font-family: verdana,arial,helvetica,sans-serif; font-size: 10pt;
	  text-align: justify; width: 720px; margin-left: 56px;}
    h1 {text-align: center;}
    th {font-size: 12pt; text-align: center; vertical-align: top;}
    td {text-align: left; vertical-align: top;}
    div.fig {margin-top: 8px; margin-left: 8px; font-size: 8pt; text-align: center;}
    div.fig img {margin-left: 5px; margin-bottom: 4px; border: 0;}
    div {
    }
    img {border: 0;}
    #detailblock {
      margin: 0px 0px 0px 20px;
      float: right;
      width: 280px;
      border: 10px;
      font: 8pt verdana,arial,helvetica;
    }
    #detailblockTitle {
      text-align: center;
      font-weight: bold;
    }
    #BaltoroTrekPic a {
	display: block; width: 279px; height: 50px;
	background: url("Baltoro_trek_to_G1-google-fele.jpg") 0 0 no-repeat;
    }
    #BaltoroTrekPic a:link, #BaltoroTrekPic a:visited {
	background: url("Baltoro_trek_to_G1-google-negyede.jpg") 0 0 no-repeat;
    }
    #BaltoroTrekPic a:hover, #BaltoroTrekPic a:focus {
	width:558px; height:100px;
	background: url("Baltoro_trek_to_G1-google-fele.jpg") 0 0 no-repeat;
    }
    #G1CampsPic a {
	display: block; width: 230px; height: 190px;
	background: url("G1-google.jpg") 0 0 no-repeat;
    }
    #G1CampsPic a:link, #G1CampsPic a:visited {
	background: url("G1-google-pici.jpg") 0 0 no-repeat;
    }
    #G1CampsPic a:hover, #G1CampsPic a:focus {
	width:410px; height:380px; position:relative; left:-85px;
	background: url("G1-google.jpg") 0 0 no-repeat;
    }
</style>
</head>
<body>
<!--
	position:relative; left:-139px; width:558px; height:100px;
		position:relative; left:-115px; -->

<h1>Karakoram 2007 &mdash; G1</h1>

<div id="detailblock">
<div class="fig" style="margin-left: 0">
<a href="../../kepek/2007-G1/index.html" target="_blank"><img src="p1020674.jpg" width="279" height="157" /></a>
</div>
<br><div id="detailblockTitle">Iszlámábádtól az alaptáborig</div>
<p>Június 13-án hajnalban érkeztünk Iszlámábádba, ahol 5 napot voltunk
vendéglátóink, Pepe és Cintia terhére, mire a külön úton érkező hordóink végre
átjutottak a vámon. Közben egy helyi étteremben elfogyasztott vacsora
maradandó hatást okozott néhányunk bélflórájában. A következő állomás, Skardu
kb. 2300m magasságban fekszik az Indus partján, távolsága Iszlámábádtól
légvonalban 300 km, mi azonban a Karakoram Highwayen zötykölődtünk 600
kilométeren és (a pihenőktől eltekintve) 32 órán át.</p>
<div class="fig" id="BaltoroTrekPic" style="margin-left: 0px">
<center>
  <a href="#"><img src="empty.png"></a>
</center>
</div>

<p>Kősivatag, por, legyek. Június 21-én reggel dzsipekkel 7 és fél óra alatt
jutunk egy Braldu folyó feletti faluba, Askole-ba (3050m). Velünk tart még a
helyi expedíció-szervező társaság által biztosított konyhai személyzet: Younas,
Ali és Besharat. Valamint Hammad, az összekötő tisztünk, aki kissé
alulfelszerelt és már az első éjszaka rosszul lesz, de végül meglepően sokáig
bírja majd a gyűrődést. Másnap balti teherhordóinkkal megkezdjük egyhetes, 97
km-es túránkat.  A Braldu és a Biaho Lungma folyók mentén haladuk, majd a
Baltoro gleccseren, a Trango tornyok, a Masherbrum piramisa és a Broad Peak
között. Végül elhaladunk a Chogolisa előtt és megérkezünk a Baltoro Kangri és
a Gasherbrumok közé, az Abruzzi gleccseren levő alaptáborba (5050m).  Ekkor a
korábbi szikrázó napsütést azonnal borult ég és havazás váltja fel. Az első
négy nap a tábor felépítésével és jó időre való várakozással telik. Az
iszlámábádi vacsora következményei is elő-előjönnek &mdash; bár még sivár és
élettelen az Abruzzi gleccser, megalapozódik a híg tartalmakat kedvelő legyek
későbbi idejövetele.  További problémákat okoz egészen az expedíció végéig,
hogy szakácsunk nem áll helyzete magaslatán.</p>

<div id="detailblockTitle">Időjárás</div>

<p>A Himalája "árnyékában", attól észak-nyugatra levő Karakoramba általában
nem jut el a nyári monszun és júniustól száraz, mászáshoz ideális idő van.  A
monszun kiterjedése és intenzitása azonban évenként változó és néha mégis elér
idáig &mdash; úgy tűnik, hogy ez az év is ilyen. A jelenség klímaváltozással
való kapcsolata kérdéses, hiszen régebben is voltak hasonló évek. Egy
nevezetes példa 1986., amikor különösen sokan haltak meg a K2-n.  Néhány
csapadékos nap, majd néhány tiszta vagy részlegesen felhős, majd újra beborul.
Ez a változékony időjárás nehezíti az előrejelzést, a néhány nap jó idő pedig
a mászáshoz általában nem elég, kénytelenek vagyunk rossz időben indulni és
remélni, hogy aztán feljebb kiderül.</p>
</div>

Első európaiként T. G. Montgomerie pillantotta meg 1856-ban, 220 km
távolságból, a kasmíri Haramukh csúcson állva. Ekkor kapta a K5 nevet,
hasonlóan magas szomszédja pedig K4 lett.  1892-ben a Baltoro gleccser első
végigjárója, William Martin Conway Hidden Peak-nek nevezte, ugyanis az előtte
levő hegyek takarásából csak egészen közel jutva, 6-7 km távolságból bukkant
elő. Balti neve "Rgasha-brum" &mdash; gyönyörű hegy &mdash;, ma az ebből
származó elnevezés használatos. A K5 a Gasherbrum I (G1), a K4 pedig a
Gasherbrum II (G2). A 8068m magas G1 a Föld tizenegyedik legmagasabb csúcsa.
Pakisztánban a harmadik legmagasabb &mdash; a K2 és a Nanga Parbat után.
1958-ban mászta meg először egy amerikai expedíció. Azóta az egyik
legritkábban mászott nyolcezres, magyarok pedig 2007. előtt egyáltalán nem
jártak csúcsán.

<p>Expedíciónk kemény magja a háromtagú "Magyarok a világ nyolcezresein" klub:
Kollár Lajos, Erőss Zsolt és Mécs Laci. A cél az, hogy az alaptáborból
magashegyi teherhordók és palackozott oxigén nélkül érjük el a csúcsot.  Zsolt
és Laci, valamint a többi régi résztvevő, Csíkos Józsi, Csollány Kati, Ugyan
Anita és Vörös László (Cinó) 2003-ban már megmászták a szomszédos G2-t és
Zsolt egy új úton is próbálkozott a G1-gyel, de az elromló idő miatt
visszafordulásra kényszerült a csúcs alatt száz méterrel. Az expedíció új
résztvevői Juhász Bálint, Sterczer Hilda, Tarjányi István és Csizmadia Péter.
Itt meg kell említenem, hogy Laci, Anita, Bálint és én az Excelsior klubból
vagyunk.</p>

<div id="G1CampsPic" style="position:relative; left:85px; font-size:8pt">
  <a href="#"><img src="empty.png"></a><br />
  <div style="position:relative; left:-85px; text-align:center;">
  Táborok, távolságok és magasságok.
  </div>
</div>

<p>Július 2-án ködös, felhős időben megyünk fel a Dél-Gasherbrum gleccseren a
G1 és a G2 közös első táborába.  Felállítjuk a sátrakat, majd másnap reggel
visszaindulunk. A tegnapi nyomokból nem sok maradt, a friss hóval fedett
gleccserhasadékok között Laci keresi az utat.</p>

<div class="fig">
<a href="../../kepek/2007-G1/index.html" target="_blank"><img src="p1020634.jpg" width="400" height="225" /></a><br />
A Dél-Gasherbrum gleccseren.
</div>

<p>Július 6. Két nap alatt megyünk fel a kettesig, a Gasherbrum nyeregbe. A
szélvihar miatt ásunk egy nagy hógödröt a sátraknak, de hiába, sőt így
rosszabb, ugyanis éjszaka már hóvihar van. Bálint hajnal 1 körül kelt, hogy be
vagyunk temetve. Valakinek muszáj kijutnia és nagy nehezen sikerül is helyet
cserélnem egy jókora adag hóval, hogy aztán a kint süvítő szélben elkezdhessek
levegő után kapkodni. Reggel nagyjából ugyanez ismétlődik, de akkor már
közös erővel ássuk ki a sátrakat. Ezek után nincs okunk tovább maradni és
szerencsére lejjebb a szél is gyengébb. Az egyes tábor alatt "whiteout",
erősen lecsökkent látótávolsággal haladunk, a friss hóban ismét Laci tapossa a
nyomot. Egy kisebb eltévedés során lelassulunk, de a minket előzni próbáló
németek is csak a hasadékba potyogásban bizonyulnak gyorsabbnak.</p>

<div class="fig">
<a href="../../kepek/2007-G1/index.html" target="_blank"><img src="p1020745+750+752.jpg" width="620" height="153" /></a><br />
Éjjel betemetett sátrak és egyéb nehézségek.
</div>

<p>Ezután hosszú időre változó, de inkább rossz időt ígérnek.  Bálinttal mégis
kihasználunk egy rövid napsütéses szakaszt és felmegyünk C1-ig. Az utolsó
időjárásjelentés fényében nem egyértelmű, hogy másnap fel vagy le kéne inkább
menni. Az alaptábor rádión lebeszél minket a folytatásról, így délután már mi
is lent élvezzük a folytatódó napsütést.</p>

<p>Július 16. Mindenki elindul fölfelé. Az egyesben a rossz idő miatt várunk
egy napot, így a kettesbe két nap alatt érünk. Az egyetlen állva hagyott sátor
szerencsére még kilátszik a hó alól. Közben a népszerűbb, könnyebb és
"biztonságosabb" G2-n lavina visz el négy embert.  Minden G2-t támadó expedíció
feladja és többen közülük a G1 felé fordulnak.  Egyelőre azonban kevesen
vagyunk. A kettesből továbbmászunk a kínai expedíció által kiépített úton, a
Japán kuloár melletti fix kötelek mentén és elérjük a hármas tábort.  Van itt
néhány cafatokban fekvő sátor, köztük szétdobálva a kínaiak üres
oxigénpalackjai, de találunk néhány teli PB gázpalackot is. Csúcstámadáshoz
ugyan még nem akklimatizálódtunk, de hiba lenne nem megpróbálni, ki tudja
mikor lesz megint jó idő. Az alaptáborral nem sikerül rádiókapcsolatba
lépni, így Lajos nem tudja lefújni a csúcstámadást, pedig éjjel ő már tudja,
hogy front közeleg.</p>

<p>Július 20. Hajnal 1 körül indulunk.  Én "overboot" nélkül, az ugyanis
használhatatlannak bizonyult a hágóvasammal. De az időjárás egyelőre biztató,
elég lehet a műanyag bakancsom is. Lassan mászunk fölfelé, közben világosodik.
A szél azonban egyre erősebben fújja képembe a havat, minden szélrohamnál le
kell buknom.  Előttem Zsolt, felette a lányok és Laci. Valahol messzebb,
legelöl két olasz.  Magasságban félúton járunk (7550m), egyre meredekebb, de
elérünk egy fix kötelet, ami néhol használható, máshol hó alatt van. Ekkor
azonban szembetalálkozunk az olaszokkal, akik impresszív tempóban robognak
lefelé.  Szerintük sok a hó és lavinaveszély van, szavaik szerint "még
szeretnének élni". Az idő láthatóan romlik, felhők gyűlnek a csúcs körül.
Zsolt és Hilda visszafordulnak, valamint alattam is szinte mindenki.  Én is,
engem leginkább az overboot és a síszemüveg hiánya zavar ebben a szélben.
Laci, Anita, Kati és Pista haladnak tovább.  Később a lányok is
visszafordulnak.  Laci végül rossz időben egyedül ér a csúcsra, délelőtt 11
körül.</p>

<p>Július 26. Ismét útra kelünk az alaptáborból, ez az utolsó esély. Bár még
rossz az idő, talán bejön az a svájci meteorológusoktól származó előrejelzés,
hogy 28-29. tiszta napok lesznek. 28-án reggel a kettes táborban ez még nem
egyértelmű. A mi meteorológusunk utoljára nem ígért jó időt 29-e reggelre,
csak lassú javulást. Az új-zélandi Jamie McGuiness és a csehek szerint viszont
29-30. "paradicsomi" lesz. Anita, Kati és Pista nekik hisznek, Lajos is
meggyőzte őket, hogy most vagy soha. 10-kor elindulnak.  Zsolt, Hilda, Cinó,
Bálint és én inkább várnánk egy napot. Délben érkezik a már pozitív
előrejelzés otthonról, úgyhogy a késői időpont ellenére összekapjuk magunkat
és kb. 5-re már mi is fenn vagyunk C3-ban.  Zsolték lenn hagyták a sátrukat,
mondván, hogy már úgyse lesz idő alvásra, de ez nem bizonyul túl jó ötletnek
az esti szélviharban. Hilda Jamie-ékhez kerül, Zsolt pedig a mi szűkös,
kétszemélyes sátrunkba harmadiknak. "Alvás", aztán hajnal 2 körül
indulunk.</p>

<p>Július 29. Elöl az ausztrál Mick Parker tapossa a nyomot, alattunk négy
cseh és két ukrán. Több a hó, mint 9 napja volt. Kb. 7700m magasságban
letérünk a korábban Laci által járt útról és nemsokára jön egy meredek
traverz.  Egyre meredekebb helyeken haladunk biztosítás nélkül, de már az
agyam is elég lassan forog, könnyedén elnyomom a gondolatot, hogy itt még le
is kell majd mászni.  A csapat lendülete is visz, senkin nem látszik
bizonytalanság.  Alattunk sajnos egészen más a helyzet, vissza is fordul
szinte mindenki.  Tragikus baleset történt, 7800m-en kicsúszott és elszállt egy
cseh mászó.  Társai 600 méterrel lejjebb, még a hármas tábor fölött találják
meg és temetik el.</p>

<p>Felül azonban minderről semmit nem tudunk. Mick kb. 7900m-ig halad elöl,
itt pihennie kell, közben megelőzzük. A sorrend változó, de Hilda, Kati,
Anita, Zsolt és én megyünk nagyjából együtt és leginkább Hilda duzzad az
erőtől. Egy mélyhavas, cikcakkos traverznél sok időt vesztünk, leragad a
szemem és majdnem álomba merülök, mire sorra kerülök.  Pista itt ér utol
minket. Egy meredek szakasz fix kötéllel, aztán lankásabb, de a hó néhol
derékig ér. Hamar kifulladok, amikor itt rám kerül a sor nyomtaposásban.
Délután 2-kor végre elérjük a csúcsot. Az idő kristálytiszta, szél is alig.
Egy órát maradunk, aztán lemászás.</p>

<div class="fig">
<a href="../../kepek/2007-G1/index.html" target="_blank"><img src="csucstamadas.jpg" width="697" height="243" /></a><br />
Csúcstámadás és panoráma. (Első két kép Zsolttól.)
</div>

<p>Közben Lajos és Józsi már lebontották az egyes tábort. Másnap délután a
Dél-Gasherbrum gleccseren tűz a nap, olvadnak a hóhidak.  Néhol hason kell
kúsznom, hogy be ne szakadjak. Estére mindenki az alaptáborba ér. Néhány nap
múlva pedig azt is lebontjuk.</p>

<p>Augusztus 3. Concordia. Elválnak útjaim a többiektől, irány Iszlámábád, már
így is tovább maradtam a tervezettnél. Míg én az új erőre kapó amőbák
gyomorforgató támadásait próbálom visszaverni, ők nemesebb célok felé törnek.
A K2 sajnos nem jön össze, a lehullott hó és az időjárás miatt már esélytelen.
A Broad Peak viszont működhet, átmennek oda és heten megpróbálják.  Augusztus
11-én Zsolt és a lányok, Hilda, Kati és Anita érik el a csúcsot, megvan a
második nyolcezres!</p>

<br />

<p align="RIGHT">Csizmadia Péter</p>

<p align="LEFT"><small>2007.11.30 - 2007.12.18.</small></p>

</body>
</html>
