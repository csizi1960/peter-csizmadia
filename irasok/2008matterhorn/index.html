<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="cs" lang="cs">
<head>
  <meta http-equiv="Content-Type" content="text/html; charset=utf-8">
  <meta http-equiv="Content-Style-Type" content="text/css">
<title>Lion-Hörnli traverz</title>
<style type="text/css">
    body {font-family: verdana,arial,helvetica,sans-serif; font-size: 10pt;
	  text-align: justify; width: 720px; margin-left: 56px;}
    h1 {text-align: center;}
    th {font-size: 12pt; text-align: center; vertical-align: top;}
    td {text-align: left; vertical-align: top;}
    div.fig {margin-top: 8px; margin-left: 8px; font-size: 8pt; text-align: center;}
    div.fig img {margin-left: 5px; margin-bottom: 4px; border: 0;}
    div.figR {margin-top: 8px; margin-left: 8px; font-size: 8pt; float: right; clear: right}
    div.figR img {margin-left: 5px; margin-bottom: 4px; border: 0;}
    div.figR table {table-layout: fixed;}
    div.figR table td {font-size: 8pt; text-align: center;}
    div {
    }
    img {border: 0;}
</style>
</head>
<body>

<h1>Lion-Hörnli traverz</h1>

<div class="figR">
<a href="Matterhorn.kmz"><img src="gge_96.png" width="96" height="96" /></a>
<div align="CENTER"><a href="Matterhorn.kmz">Matterhorn.kmz</a></div>
</div>
<p align="LEFT">
Matterhorn 4478m<br>
Liongrat ZS (AD), Hörnligrat ZS- (AD-)<br>
2008. szeptember 29.</p>

<p>Az Afrikai kőzetlemez félszigetszerűen kinyúló része, az Apuliai lemez a
krétakorban tört le, majd egy kontinentális ütközés során 50 millió éve
kerültek darabjai az alábukó Európai lemez fölé. Legnevezetesebb darabkája, a
Matterhorn ilyenformán Afrika 13. legmagasabb hegye, megelőzve a szomszédos
Dent Blanche-t és az ugandai Wagagai-t.</p>

<p>Cerviniából könnyen eljuthatunk az oroszlánok földjére — de legalábbis
gerincére —, hiszen a csúcsra vezető klasszikus út, a Liongrat (J. A. Carrel
és J. B. Bich, 1865) épp a kőzetlemezek határán kezdődik.</p>
<div class="fig">
<img src="p1030549-2007nov1+p1050913-2008aug20-Africa-640x240.jpg" width="640" height="240" /><br />
Száraz tél (2007. nov. 1.) és havas nyár (2008. aug. 20.).<br />
A bal szélső gerinc a Liongrat, a sötét vízszintes sáv a gleccsermaradvány
fölött pedig "Afrika" határa.
</div>

<p>A nehézségek a Carrel ház (3835m) alatt — de már "Afrikában" — kezdődnek.
Amióta a Whymper kémény leomlott, egy sima függőleges tábla maradt a helyén,
jó fogás vagy bakancsnak való lépés itt nemigen található. Lóg viszont egy
vastag "hajókötél", de szezonban így is torlódás várható. Augusztus 21-én öten
másztuk a Liongratot (társak: Tolnay Kata, Szintay Gergő, Hivessy Zoli, Turnai
Péter), akkor ezen a szakaszon legalább fél órát vártunk a korábban oly
magabiztosnak tűnő ibériai kollégákra, hogy remegve felpruszikoljanak. "Szabad
kötélmászásban" viszont nem több fél percnél a függőleges rész, főleg
biztosítatlanul, de úgy csak jól tapadó kesztyűvel ajánlott. Más jellegű
nehézségek leginkább a Tyndall gerincén — a Matterhorn csúcstömbje előtt —
várhatók. Vigyázni kell a technikailag könnyebb Hörnligrattal is (E. Whymper
és társai, 1865), mert könnyű letévedni az útról.</p>

<div class="fig">
<a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/01-p1060556-Abruzzi_haz.html"><img src="p1060556-Abruzzi_haz-320x180.jpg" width="320" height="180" /></a><br />
Abruzzi ház.
</div>
<p>Szeptember 28-án reggel fél 6-kor indulok Cerviniából — szokás szerint
akklimatizálatlanul, de legalább kialudtan. Két óra az Abruzzi ház (2800m),
mellette egy román autóban alszanak valakik, mások pedig sátorban ébredeznek.
gal A Carrel háznál További 5 óra a Carrel ház, közben találkozok egy lefelé
jövő guide-dal és kliensével. A házban csak egy guide szobába zárt madarat
találok, a románok csak este érnek fel.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/02-p1060562-Carrel_haz.html"><img src="p1060562-Carrel_haz-143x191.jpg" width="143" height="191" /></a></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/05-p1060579-84-pano-9M.html"><img src="p1060579-84-pano-320x191.jpg" width="320" height="191" /></a></td>
</tr></table><br />
Carrel ház.
</div>
<p>Másnap reggel 4-kor indulok. Ember utoljára két napja mászott itt, a nyomok
még látszanak a hóban. Az út kezdetben a gerinc jobb oldalán vezet. A
kitettebb részeken fix kötél, a traverzen drótkötél, néhol nittek. A Pic
Tyndall gerincére való kimászás kb. III-as nehézségben kezdődik szabadon,
aztán egy függőlegesen lelógó lánc mentén folytatódik.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/10-p1060614-15-Tyndall-pano.html"><img src="p1060614-15-Tyndall-pano-170x180.jpg" width="170" height="180" /></a></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/12-p1060621-Enjambee.html"><img src="p1060621-Enjambee-320x180.jpg" width="320" height="180" /></a></td>
</tr></table><br />
Pic Tyndall, Enjambée
</div>
<p>A gerincen jó darabig semmi, a nyomokat is elfújta a szél — bár ma már
semmi légmozgás. Hajnalodik. Pengeéles, egyre csipkézettebb gerinc, szűz hó.
Néhány izgalmas le-fölmászás, egy helyen túl izgalmas is lenne, szerencsére
megtalálom az ereszkedőgyűrűt a hó alatt.  gal Csúcstömb A Tyndallról a
csúcstömbre való átmászás (<i>Enjambée</i>) is kitett, de a kritikus helyen
találok egy kötélgyűrűt. Aztán könnyű jeges mix, majd szárazabb szikla.</p>
<div class="fig">
<table align="CENTER"><tr>
<td><img src="p1060623-101x180.jpg" width="101" height="180" /></td>
</tr></table><br />
Mix.
</div>
<p>Egy akaratlan nehezítés — nem kellene itt jégcsákánnyal törős V-öst
kunsztolni... Kezdek balra kerülni a gerinctől, pedig már jobbra kellene
lennem. Vissza, új próba. Nyomok a hóban! Feljebb nittet is találok. Innen
egyértelmű, csak hosszadalmas... Végre elérek a fix kötélhez. Kicsit feljebb
függőlegessé válik a fal, a kötél mellett kötéllétra is lóg (<i>Scala
Jordan</i>).  Egy hónapja itt a korhadt fokokba akasztgattam a kantárom
"önbiztosítás" gyanánt; most inkább a hajókötelet fogom bal kézzel — már bízok
a kesztyűmben. Ezután már könnyű, 10:38-kor az olasz csúcson egyensúlyozok.
Élessé válik a gerinc, a csúcskereszt alatt pedig meredek lemászás. Aztán fel
a svájci csúcsra, ismét egyensúlyozva és vigyázva a hópárkánnyal.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/15-p1060636-olasz_csucs.html"><img src="p1060636-olasz_csucs-320x180.jpg" width="320" height="180" /></a></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/16-p1060637.html"><img src="p1060637-320x180.jpg" width="320" height="180" /></a></td>
</tr></table><br />
Olasz csúcs. Cervinia.
</div>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/17-p1060639-kereszt.html"><img src="p1060639-kereszt-101x180.jpg" width="101" height="180" /></a></td>
<td><img src="p1060641-101x180.jpg" width="101" height="180" /></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/18-p1060642-svajci_csucs.html"><img src="p1060642-svajci_csucs-101x180.jpg" width="101" height="180" /></a></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/19-p1060643-svajci_csucs.html"><img src="p1060643-svajci_csucs-101x180.jpg" width="101" height="180" /></a></td>
</tr></table><br />
A két csúcs között. Svájci csúcs.
</div>
<p>Meredek lemászás, jóval lejjebb egy kis fix kötél, lemászás, szikla, fix
kötél, közben találkozok öt-hat mászóval, akik még felfelé igyekeznek. A
lemászásokkal a vártnál lassabban haladok — legalábbis két évvel ezelőtthöz
képest, de akkor augusztus volt és az akklimatizáció se hiányzott. A
hólejtőkön most csak két csákánnyal érezném biztonságban magam, de azért
próbálkozok. A kötelet csak a Solvay ház (4003m) fölött veszem elő.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/25-p1060662-Solvay.html"><img src="p1060662-Solvay-320x180.jpg" width="320" height="180" /></a></td>
</tr></table><br />
Hörnlihütte a Solvayból.
</div>

<p>A ház alatt is ereszkedek, egészen a hosszú traverzig. Sőt tovább, ugyanis
nem találok nyomot a logikusnak tűnő irányban levő hófolton, eltekintve egy
barnától, így alkalmi kitérőnek gondolom a helyet. Van viszont egy
ereszkedőgyűrű, biztos nem traverzhez rakták ezt ide. Úgy tűnik, hogy a keleti
falba kell ereszkedni, aztán valahol lejjebb lesz traverz. Második gyűrű már
nincs, csak egy friend, de azért továbbereszkedek rajta. Továbbra sincs semmi,
hosszadalmas keresgélés után se, úgyhogy visszamászok és elnézek kicsit
távolabb a logikusabbnak tűnő irányban.  Szög a falban! A nyomok is megvannak
végre, a második nagy barnán túl.</p>
<div class="fig">
<table align="CENTER"><tr>
<td><img src="p1060665-101x180.jpg" width="101" height="180" /></td>
</tr></table><br />
Becsapós traverz.
</div>
<p>Visszafojtott lélegzettel átkunsztolok fölötte, aztán kis gyaloglással
elérek egy lefelé vezető fix kötélmaradványt.  A bele is kilóg, de legalább az
utat mutatja. A lemászás után balra át a tarajon, egy nagy "tisztásra" érek,
ahol kettéágaznak a nyomok. Jobbra sűrűbb és amúgyis lefele kellemesebb...
3800m alatt kezdek erőre kapni, de már kicsit későn.  Néhány további lemászás,
ereszkedés, traverz és már rám is sötétedett.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/29-p1060689.html"><img src="p1060689-320x180.jpg" width="320" height="180" /></a></td>
</tr></table><br />
Lemászás.
</div>
<p>Úgy tűnik, mintha egy kuloárban folytatódnának a nyomok, kicsit gyanús.
Azért elindulok lefelé. Közben megfogok bal kézzel egy jókora kőtömböt, ami
egyszercsak elindul felém.  Félrehúzódok, lerobajló kövemet csak szép lassan
követem, míg kicsit lejjebb rá nem jövök, milyen nyomokat is követtem.
Visszamászok, a traverz folytatódik. Egyre több a gyaloglós rész, bár van még
egy ereszkedés is, végül az utolsó lemászások. A Hörnlihüttét fél 10 előtt
érem el.</p>
<div class="fig">
<table align="CENTER"><tr>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/31-p1060706-08-Matterhorn.html"><img src="p1060706-08-Matterhorn-211x320.jpg" width="211" height="180" /></a></td>
<td><a href="http://www.chemaxon.com/shared/cspeter/kepek/Alpok4000m/Matterhorn%20Lion-Hornli%20Traverz%202008.09.29./slides/32-p1060709.html"><img src="p1060709-320x180.jpg" width="320" height="180" /></a></td>
</tr></table><br />
Keleti fal. Schwarzsee.
</div>

<br />

<p><b>Köszönet</b> Tolnay Katának a geológiai szakértésért, valamint az
alaptábor túloldalra hajtásáért.</p>

<p align="RIGHT">Csizmadia Péter</p>

<p align="LEFT"><small>2008.10.08.</small></p>

</body>
</html>
